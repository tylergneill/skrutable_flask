<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Rāmodanta (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Rāmodanta</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_rAmodanta.xml">sa_rAmodanta.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Christophe Vielle</p>
      <p class="noindent"><b>Contribution: </b>Christophe Vielle</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>.</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <p class="noindent"><b>Interpretive markup: </b>none</p>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/5_poetry/2_kavya/ramodtau.htm">ramodtau.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Ramodanta
            <br />
            <br />Input by Christophe Vielle
            <br />
            <br />TEXT WITH PADA MARKERS
            <br />
            <br />STRUCTURE OF REFERENCES
            <br />RmUD_nn*n.nn = Rāmodanta_verse-number of Thrissur-ed.*kāṇḍa.verse of Palghat ed.
            <br />
            <br />CONTRIBUTOR'S NOTE:
            <br />The Rāmodanta, an anonymous work of unknown date, is a short poetic rendering of the
            Rāma epics which was traditionally read by beginners in Sanskrit throughout South
            India (e.g. in Kerala). The present transliterated edition is mainly based on the
            text of the following edition in Malayāḷam script:
            <br />-- Siddharūpaṃ, Bālaprabodhaṃ, Samāsacakraṃ, vyākhyānavuṃ Śrīrāmodantavuṃ, ed. Si.
            Vi. Raviśarmma Rājāvu [C.V. Ravisarma Raja], Thrissur: Kerala Sahitya Akademi, 2010
            (19481).
            <br />According to the kaṭapayādi system of writing the numbers, the last word of the work
            (cinmayaḥ = 6 5 1) indicates that the original number of verses must have been 156,
            which is the precise number of verses in the Thrissur edition. Close to the text of
            this edition is the text (in 153 ślokas only) provided by the following two editions
            here also used:
            <br />-- Śrīrāmodantaṃ (samīkṣā vyākhyānaṃ), ed. Ḍo. Pūvattūr Rāmakṛṣṇa Piḷḷa [Dr. Poovattor
            Ramakrishna Pillai], Thiruvananthapuram - Kottayam: National Book Stall, 1990 [in
            Malayāḷam script];
            <br />-- K.P.A. Menon, Nine Gems of Sanskrit Literature, vol. 3, Delhi: Nag Publishers,
            1996, pp. 150-210 [in Devanāgarī script, with an English translation].
            <br />There exists another, rather different, version of the same work, which presents a
            longer text (due to a single passage of more than 50 additional or variant verses)
            divided into seven kāṇḍas. According to a quick check of a few available manuscripts
            of the work, it appears that both the kāṇḍa-division and the rewritten and expanded
            passage occurring within the 6th kāṇḍa, are recent, possibly made by one of the first
            editors. This interpolated version of the text is represented by the following popular
            edition:
            <br />-- Śrīrāmodantam | lalitaṭippaṇyādisametam | Sriramodanta: A Simple Sanskrit Poetry
            Text, with exhaustive-notes, valuable grammatical instructions and model questions,
            edited with foot-notes by L. Anantarama Sastri, Kalpathi (Palghat): R.S. Vadhyar &amp;
            Sons, 11nd rev. ed. 1982, repr. 2006 [199 ślokas, in Devanāgarī script].
            <br />Two parallel editions in e-book form have been made available on-line, which present
            the same text as the one of the Palghat edition, viz. represent also the expanded
            version with the kāṇḍa-division:
            <br />-- Śrīrāmodantam | Story of Sri Rama (Sanskrit text and English Translation), E-book
            published by http://hinduebooks.blogspot.com, July 2010 [in Devanāgarī script];
            <br />-- Śrīrāmodantaṃ (arthasahitaṃ), E-book published by http://malayalamebooks.org, July
            2010 [in Malayāḷam script].
            <br />It was not possible for preparing the present edition to check several earlier listed
            editions such the ones published at the Venkateswara Sastrulu/Vavilla Press or at
            the Sri Balamanorama Press, Madras. The double numbering of the verses here used allows
            to have the numbers of the verses according to both versions (the second one being
            introduced by the sign *). The additional lines or verses from the secondary version
            are the indented ones with the * reference only. The verses without the sign * are
            the ones found only in the first version. [Christophe Vielle]
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         
         <h3>śrīrāmodantam |</h3>
         
         
         <p id="RmUD_*1.">atha bālakāṇḍaḥ || <span class="ref">(RmUD_*1.)</span></p>
         
         
         
         <p id="RmUD_1*">
            śrīpatiṃ praṇipatyāhaṃ śrīvatsāṅkitavakṣasam <br />
            śrīrāmodantam ākhyāsye śrīvālmīkiprakīrtitam //
             <span class="ref">RmUD_1*</span></p>
         
         
         <p id="RmUD_2*">
            purā viśravasaḥ putro rāvaṇo nāma rākṣasaḥ <br />
            āsīd asyānujau cāstāṃ kumbhakarṇavibhīṣaṇau //
             <span class="ref">RmUD_2*</span></p>
         
         
         <p id="RmUD_3*">
            te tu tīvreṇa tapasā pratyakṣīkṛtya vedhasam <br />
            vavrire ca varān iṣṭān asmād āśritavatsalāt //
             <span class="ref">RmUD_3*</span></p>
         
         
         <p id="RmUD_4*">
            rāvaṇo mānuṣād anyair avadhyatvaṃ tathānujaḥ <br />
            nirdevatvecchayā nidrāṃ kumbhakarṇo 'vṛṇīta ca //
             <span class="ref">RmUD_4*</span></p>
         
         
         <p id="RmUD_5*">
            vibhīṣaṇo viṣṇubhaktiṃ vavre sattvaguṇānvitaḥ <br />
            tebhya etān varān dattvā tatraivāntardadhe prabhuḥ //
             <span class="ref">RmUD_5*</span></p>
         
         
         <p id="RmUD_6*">
            rāvaṇas tu tato gatvā raṇe jitvā dhanādhipam <br />
            laṅkāpurīṃ puṣpakaṃ ca hṛtvā tatrāvasat sukham //
             <span class="ref">RmUD_6*</span></p>
         
         
         <p id="RmUD_*7">
            yātudhānās tataḥ sarve rasātalanivāsinaḥ <br />
            daśānanaṃ samāśritya laṅkāyāṃ sukham āvasan //
             <span class="ref">RmUD_*7</span></p>
         
         
         <p id="RmUD_8*">
            mandodarīṃ mayasutāṃ pariṇīya daśānanaḥ <br />
            tasyām utpādayām āsa meghanādāhvayaṃ sutam //
             <span class="ref">RmUD_8*</span></p>
         
         
         <p id="RmUD_9*">
            rasāṃ rasātalaṃ caiva vijitya sa tu rāvaṇaḥ <br />
            lokān ākramayan sarvāñ jahāra ca vilāsinīḥ //
             <span class="ref">RmUD_9*</span></p>
         
         
         <p id="RmUD_10*">
            dūṣayan vaidikaṃ karma dvijān ardayati sma saḥ <br />
            ātmajenānvito yuddhe vāsavaṃ cāpy apīḍayat //
             <span class="ref">RmUD_10*</span></p>
         
         
         <p id="RmUD_11*">
            tadīyataruratnāni punar ānāyya kiṅkaraiḥ <br />
            sthāpayitvā tu laṅkāyām avasac ca cirāya saḥ //
             <span class="ref">RmUD_11*</span></p>
         
         
         <p id="RmUD_12*">
            tatas tasminn avasare vidhātāraṃ divaukasaḥ <br />
            upagamyocire sarvaṃ rāvaṇasya viceṣṭitam //
             <span class="ref">RmUD_12*</span></p>
         
         
         <p id="RmUD_13*">
            tad ākarṇya suraiḥ sākaṃ prāpya dugdhodadhes taṭam <br />
            tuṣṭāva ca hṛṣīkeśaṃ vidhātā vividhaiḥ stavaiḥ //
             <span class="ref">RmUD_13*</span></p>
         
         
         <p id="RmUD_14*">
            āvirbhūyātha daityāriḥ papraccha ca pitāmaham <br />
            kim artham āgato 'si tvaṃ sākaṃ devagaṇair iti //
             <span class="ref">RmUD_14*</span></p>
         
         
         <p id="RmUD_15*">
            tato daśānanāt pīḍām ajas tasmai nyavedayat <br />
            tac chrutvovāca dhātāraṃ harṣayan viṣṭaraśravāḥ //
             <span class="ref">RmUD_15*</span></p>
         
         
         <p id="RmUD_16*">
            alaṃ bhayenātmayone gaccha devagaṇaiḥ saha <br />
            ahaṃ dāśarathir bhūtvā haniṣyāmi daśānanam //
             <span class="ref">RmUD_16*</span></p>
         
         
         <p id="RmUD_1*7">
            ātmāṃśaiś ca surāḥ sarve bhūmau vānararūpiṇaḥ <br />
            jāyeran mama sāhāyyaṃ kartuṃ rāvaṇanigrahe //
             <span class="ref">RmUD_1*7</span></p>
         
         
         <p id="RmUD_18*">
            evam uktvā vidhātāraṃ tatraivāntardadhe prabhuḥ <br />
            padmayonis tu gīrvāṇaiḥ samaṃ prāyāt prahṛṣṭadhīḥ //
             <span class="ref">RmUD_18*</span></p>
         
         
         <p id="RmUD_19*">
            ajījanat tataḥ śakro vālinaṃ nāma vānaram <br />
            sugrīvam api mārtāṇḍo hanumantaṃ ca mārutaḥ //
             <span class="ref">RmUD_19*</span></p>
         
         
         <p id="RmUD_20*">
            puraiva janayām āsa jāmbavantaṃ ca padmajaḥ <br />
            evam anye ca vibudhāḥ kapīn ajanayan bahūn //
             <span class="ref">RmUD_20*</span></p>
         
         
         <p id="RmUD_21*">
            tato vānarasaṃghānāṃ vālī parivṛḍho 'bhavat <br />
            amībhir akhilaiḥ sākaṃ kiṣkindhām adhyuvāsa ca //
             <span class="ref">RmUD_21*</span></p>
         
         
         <p id="RmUD_22*">
            āsīd daśaratho nāma sūryavaṃśe 'tha pārthivaḥ <br />
            bhāryās tisro 'pi labdhvāsau tāsu lebhe na saṃtatim //
             <span class="ref">RmUD_22*</span></p>
         
         
         <p id="RmUD_23*">
            tataḥ sumantravacanād ṛṣyaśṛṅgaṃ sa bhūpatiḥ <br />
            ānīya putrakāmeṣṭim ārebhe sapurohitaḥ //
             <span class="ref">RmUD_23*</span></p>
         
         
         <p id="RmUD_24*">
            athāgner utthitaḥ kaś cid gṛhītvā pāyasaṃ carum <br />
            etat prāśaya patnīs tvam ity uktvādān nṛpāya saḥ //
             <span class="ref">RmUD_24*</span></p>
         
         
         <p id="RmUD_25*">
            tad gṛhītvā tadaivāsau patnīḥ prāśayad utsukaḥ <br />
            tāś ca tatprāśanād eva nṛpād garbham adhārayan //
             <span class="ref">RmUD_25*</span></p>
         
         
         <p id="RmUD_26*">
            pūrṇe kāle 'tha kausalyā sajjanāmbhojabhāskaram <br />
            ajījanad rāmacandraṃ kaikeyī bharataṃ tathā //
             <span class="ref">RmUD_26*</span></p>
         
         
         <p id="RmUD_2*7">
            tato lakṣmaṇaśatrughnau sumitrājījanat sutau <br />
            akārayat pitā teṣāṃ jātakarmādikaṃ dvijaiḥ //
             <span class="ref">RmUD_2*7</span></p>
         
         
         <p id="RmUD_28*">
            tato vavṛdhire 'nyonyaṃ snigdhāś catvāra eva te <br />
            sakalāsu ca vidyāsu naipuṇyam abhilebhire //
             <span class="ref">RmUD_28*</span></p>
         
         
         <p id="RmUD_29*">
            tataḥ kadā cid āgatya viśvāmitro mahāmuniḥ <br />
            yayāce yajñarakṣārthaṃ rāmaṃ śaktidharopamam //
             <span class="ref">RmUD_29*</span></p>
         
         
         <p id="RmUD_30*">
            vasiṣṭhavacanād rāmaṃ lakṣmaṇena samanvitam <br />
            kṛcchreṇa nṛpatis tasya kauśikasya kare dadau //
             <span class="ref">RmUD_30*</span></p>
         
         
         <p id="RmUD_31*">
            tau gṛhītvā tato gacchan balām atibalāṃ tathā <br />
            astrāṇi ca samagrāṇi tābhyām upadideśa saḥ //
             <span class="ref">RmUD_31*</span></p>
         
         
         <p id="RmUD_32*">
            gacchan sahānujo rāmaḥ kauśikena pracoditaḥ <br />
            tāṭakām avadhīd dhīmāṃl lokapīḍanatatparām //
             <span class="ref">RmUD_32*</span></p>
         
         
         <p id="RmUD_33*">
            tataḥ siddhāśramaṃ prāpya kauśikaḥ saharāghavaḥ <br />
            adhvaraṃ ca samārebhe rākṣasāś ca samāgaman //
             <span class="ref">RmUD_33*</span></p>
         
         
         <p id="RmUD_34*">
            rāghavas tu tato 'streṇa kṣiptvā mārīcam arṇave <br />
            subāhupramukhān hatvā yajñaṃ cāpālayan muneḥ //
             <span class="ref">RmUD_34*</span></p>
         
         
         <p id="RmUD_35*">
            kauśikena tato rāmo nīyamānaḥ sahānujaḥ <br />
            ahalyāśāpanirmokṣaṃ kṛtvā saṃprāpa maithilam //
             <span class="ref">RmUD_35*</span></p>
         
         
         <p id="RmUD_36*">
            janakenārcito rāmaḥ kauśikena pracoditaḥ <br />
            sītānimittam ānītaṃ babhañja dhanur aiśvaram //
             <span class="ref">RmUD_36*</span></p>
         
         
         <p id="RmUD_3*7">
            tato daśarathaṃ dūtair ānāyya mithilādhipaḥ <br />
            rāmādibhyas tatsutebhyaḥ sītādyāḥ kanyakā dadau //
             <span class="ref">RmUD_3*7</span></p>
         
         
         <p id="RmUD_38*">
            tato guruniyogena kṛtodvāhaḥ sahānujaḥ <br />
            rāghavo niryayau tena janakenoru mānitaḥ //
             <span class="ref">RmUD_38*</span></p>
         
         
         <p id="RmUD_39*">
            tad ākarṇya dhanurbhaṅgam āyāntaṃ roṣabhīṣaṇam <br />
            vijitya bhārgavaṃ rāmam ayodhyāṃ prāpa rāghavaḥ //
             <span class="ref">RmUD_39*</span></p>
         
         
         <p id="RmUD_40*">
            tataḥ sarvajanānandaṃ kurvāṇaś ceṣṭitaiḥ svakaiḥ <br />
            tām adhyuvāsa kākutsthaḥ sītayā sahitaḥ sukham //
             <span class="ref">RmUD_40*</span></p>
         
         
         <p id="RmUD_*1.">iti śrīrāmodante bālakāṇḍaḥ samāptaḥ || <span class="ref">(RmUD_*1.)</span></p>
         
         
         <p id="RmUD_*2.">atha ayodhyākāṇḍaḥ || <span class="ref">(RmUD_*2.)</span></p>
         
         
         <p id="RmUD_41*">
            etasminn antare gehaṃ mātulasya yudhājitaḥ <br />
            prayayau bharataḥ prītaḥ śatrughnena samanvitaḥ //
             <span class="ref">RmUD_41*</span></p>
         
         
         <p id="RmUD_42*">
            tataḥ prakṛtibhiḥ sākaṃ mantrayitvā sa bhūpatiḥ <br />
            abhiṣekāya rāmasya samārebhe mudānvitaḥ //
             <span class="ref">RmUD_42*</span></p>
         
         
         <p id="RmUD_43*">
            kaikeyī tu mahīpālaṃ mantharādūṣitāśayā <br />
            varadvayaṃ purā dattaṃ yayāce satyasaṃgaram //
             <span class="ref">RmUD_43*</span></p>
         
         
         <p id="RmUD_44*">
            vanavāsāya rāmasya rājyāptyai bharatasya ca <br />
            tasyā varadvayaṃ kṛcchram anujajñe mahīpatiḥ //
             <span class="ref">RmUD_44*</span></p>
         
         
         <p id="RmUD_45*">
            rāmaṃ tadaiva kaikeyī vanavāsāya cādiśat <br />
            anujñāpya gurūn sarvān niryayau ca vanāya saḥ //
             <span class="ref">RmUD_45*</span></p>
         
         
         <p id="RmUD_46*">
            dṛṣṭvā taṃ nirgataṃ sītā lakṣmaṇaś cānujagmatuḥ <br />
            saṃtyajya svagṛhān sarve paurāś cānuyayur drutam //
             <span class="ref">RmUD_46*</span></p>
         
         
         <p id="RmUD_4*7">
            vañcayitvā tu tān paurān nidrāṇān niśi rāghavaḥ <br />
            vāhyamānaṃ sumantreṇa ratham āruhya cāgamat //
             <span class="ref">RmUD_4*7</span></p>
         
         
         <p id="RmUD_48*">
            śriṅgiberapuraṃ gatvā gaṅgākūle 'tha rāghavaḥ <br />
            guhena satkṛtas tatra niśām ekām uvāsa ca //
             <span class="ref">RmUD_48*</span></p>
         
         
         <p id="RmUD_49*">
            sārathiṃ saṃnimantryāsau sītālakṣmaṇasaṃyutaḥ <br />
            guhenānītayā nāvā saṃtatāra ca jāhnavīm //
             <span class="ref">RmUD_49*</span></p>
         
         
         <p id="RmUD_50*">
            bharadvājamuniṃ prāpya taṃ natvā tena satkṛtaḥ <br />
            rāghavas tasya nirdeśāc citrakūṭe 'vasat sukham //
             <span class="ref">RmUD_50*</span></p>
         
         
         <p id="RmUD_51*">
            ayodhyāṃ tu tato gatvā sumantraḥ śokavihvalaḥ <br />
            rājñe nyavedayat sarvaṃ rāghavasya viceṣṭitam //
             <span class="ref">RmUD_51*</span></p>
         
         
         <p id="RmUD_52*">
            tad ākarṇya sumantroktaṃ rājā duḥkhavimūḍhadhīḥ <br />
            rāma rāmeti vilapan dehaṃ tyaktvā divaṃ yayau //
             <span class="ref">RmUD_52*</span></p>
         
         
         <p id="RmUD_53*">
            mantriṇas tu vasiṣṭhoktyā dehaṃ saṃrakṣya bhūpateḥ <br />
            dūtair ānāyayan kṣipraṃ bharataṃ mātulālayāt //
             <span class="ref">RmUD_53*</span></p>
         
         
         <p id="RmUD_54*">
            bharatas tu mṛtaṃ śrutvā pitaraṃ kaikayīgirā <br />
            saṃskārādi cakārāsya yathāvidhi sahānujaḥ //
             <span class="ref">RmUD_54*</span></p>
         
         
         <p id="RmUD_55*">
            amātyaiś codyamāno 'pi rajyāya bharatas tadā <br />
            vanāyaiva yayau rāmam ānetuṃ nāgaraiḥ saha //
             <span class="ref">RmUD_55*</span></p>
         
         
         <p id="RmUD_56*">
            sa gatvā citrakūṭasthaṃ rāmaṃ cīrajaṭādharam <br />
            yayāce rakṣituṃ rājyaṃ vasiṣṭhādyair dvijaiḥ saha //
             <span class="ref">RmUD_56*</span></p>
         
         
         <p id="RmUD_5*7">
            caturdaśa samā nītvā punar aiṣyāmy ahaṃ purīm <br />
            ity uktvā pāduke dattvā taṃ rāmaḥ pratyayāpayat //
             <span class="ref">RmUD_5*7</span></p>
         
         
         <p id="RmUD_58*">
            gṛhītvā pāduke tasmād bharato dīnamānasaḥ <br />
            nandigrāme sthitas tābhyāṃ rarakṣa ca vasuṃdharām //
             <span class="ref">RmUD_58*</span></p>
         
         
         <p id="RmUD_59*">
            rāghavas tu gires tasmād gatvātriṃ samavandata <br />
            tatpatnī tu tadā sītāṃ bhūṣaṇaiḥ svair abhūṣayat //
             <span class="ref">RmUD_59*</span></p>
         
         
         <p id="RmUD_60*">
            uṣitvā tu niśām ekām āśrame tasya rāghavaḥ <br />
            viveśa daṇḍakāraṇyaṃ sītālakṣmaṇasaṃyutaḥ //
             <span class="ref">RmUD_60*</span></p>
         
         
         <p id="RmUD_*2.">iti śrīrāmodante ayodhyākāṇḍaḥ samāptaḥ || <span class="ref">(RmUD_*2.)</span></p>
         
         
         <p id="RmUD_*3.">atha āraṇyakāṇḍaḥ || <span class="ref">(RmUD_*3.)</span></p>
         
         
         <p id="RmUD_61*">
            vrajan vanena kākutstho virādhaṃ vidhicoditam <br />
            sadārānujam ātmānaṃ harantam avadhīt tadā //
             <span class="ref">RmUD_61*</span></p>
         
         
         <p id="RmUD_62*">
            śarabhaṅgāśramam prāpya svargatiṃ tasya vīkṣya saḥ <br />
            pratijajñe rākṣasānāṃ vadhaṃ munibhir arthitaḥ //
             <span class="ref">RmUD_62*</span></p>
         
         
         <p id="RmUD_63*">
            tasmād gatvā sutīkṣṇaṃ ca praṇamyānena pūjitaḥ <br />
            agastyasyāśramaṃ prāpya taṃ nanāma raghūttamaḥ //
             <span class="ref">RmUD_63*</span></p>
         
         
         <p id="RmUD_64*">
            rāmāya vaiṣṇavaṃ cāpam aindraṃ tūṇīyugaṃ tathā <br />
            brāhmaṃ cāstraṃ ca khaḍgaṃ ca pradadau kumbhasaṃbhavaḥ //
             <span class="ref">RmUD_64*</span></p>
         
         
         <p id="RmUD_65*">
            tataḥ sa gacchan kākutsthaḥ samāgamya jaṭāyuṣam <br />
            vaidehyāḥ pālanāyainaṃ śraddadhe pitṛvallabham //
             <span class="ref">RmUD_65*</span></p>
         
         
         <p id="RmUD_66*">
            tataḥ pañcavaṭīṃ prāpya tatra lakṣmaṇanirmitām <br />
            parṇaśālām adhyuvāsa sītayā sahitaḥ sukham //
             <span class="ref">RmUD_66*</span></p>
         
         
         <p id="RmUD_6*7">
            tatrābhyetyaikadā rāmaṃ vavre śūrpaṇakhābhikā <br />
            tannirastā lakṣmaṇaṃ ca vavre so'; pi nirākarot //
             <span class="ref">RmUD_6*7</span></p>
         
         
         <p id="RmUD_68*">
            rāmam eva tato vavre kāmārtā kāmasaṃnibham <br />
            punaś ca dhikkṛtā tena sītām abhyadravad ruṣā //
             <span class="ref">RmUD_68*</span></p>
         
         
         <p id="RmUD_69*">
            lakṣmaṇena tadā roṣāt kṛttaśravaṇanāsikā <br />
            sā tu gatvā janasthānaṃ kharāyaitan nyavedayat //
             <span class="ref">RmUD_69*</span></p>
         
         
         <p id="RmUD_70*">
            tad ākarṇya kharaḥ kruddho rāghavaṃ hantum āyayau <br />
            dūṣaṇatriśiromukhyair yātudhānaiḥ samanvitaḥ //
             <span class="ref">RmUD_70*</span></p>
         
         
         <p id="RmUD_71*">
            tat kṣaṇaṃ lakṣmaṇe sītāṃ nidhāya raghunandanaḥ <br />
            kharaṃ sahānugaṃ saṃkhye jaghānālaghuvikramaḥ //
             <span class="ref">RmUD_71*</span></p>
         
         
         <p id="RmUD_72*">
            tataḥ śūrpaṇakhā gatvā laṅkāṃ śokasamanvitā <br />
            nyavedayad rāvaṇāya vṛttāntaṃ sarvam āditaḥ //
             <span class="ref">RmUD_72*</span></p>
         
         
         <p id="RmUD_73*">
            tac chrutvā rāvaṇaḥ sītāṃ hartuṃ kṛtamatis tadā <br />
            mārīcasyāśramaṃ prāpya sāhāyye tam acodayat //
             <span class="ref">RmUD_73*</span></p>
         
         
         <p id="RmUD_74*">
            so 'pi svarṇamṛgo bhūtvā sītāyāḥ pramukhe 'carat <br />
            sā tu taṃ mṛgam āhartuṃ bhartāraṃ samayācata //
             <span class="ref">RmUD_74*</span></p>
         
         
         <p id="RmUD_75*">
            niyujya lakṣmaṇaṃ sītāṃ rakṣituṃ raghunandanaḥ <br />
            anvagacchan mṛgaṃ tūrṇaṃ dravantaṃ kānanāntare //
             <span class="ref">RmUD_75*</span></p>
         
         
         <p id="RmUD_76*">
            vivyādha ca mṛgaṃ rāmaḥ sa nijaṃ rūpam āsthitaḥ <br />
            hā sīte lakṣmaṇety evaṃ rudan prāṇān samatyajat //
             <span class="ref">RmUD_76*</span></p>
         
         
         <p id="RmUD_*77">
            etad ākarṇya vaidehyā lakṣmaṇaś codito bhṛśam <br />
            tadrakṣāṃ devatāḥ prārthya prayayau rāghavāntikam //
             <span class="ref">RmUD_*77</span></p>
         
         
         <p id="RmUD_78*">
            tad antare samāsādya rāvaṇo yatirūpadhṛt <br />
            sītāṃ gṛhītvā prayayau gaganena mudānvitaḥ //
             <span class="ref">RmUD_78*</span></p>
         
         
         <p id="RmUD_79*">
            tato jaṭāyur ālokya nīyamānāṃ tu jānakīm <br />
            prāharad rāvaṇaṃ prāpya tuṇḍapakṣanakhair bhṛśam //
             <span class="ref">RmUD_79*</span></p>
         
         
         <p id="RmUD_80*">
            chittvainam candrahāsena pātayitvā ca bhūtale <br />
            gṛhītvā rāvaṇaḥ sītāṃ prāviśan nijamandiram //
             <span class="ref">RmUD_80*</span></p>
         
         
         <p id="RmUD_81*">
            aśokavanikāmadhye saṃsthāpya janakātmajām <br />
            rāvaṇo rakṣituṃ caināṃ niyuyoja niśācarīḥ //
             <span class="ref">RmUD_81*</span></p>
         
         
         <p id="RmUD_82*">
            hatvā rāmas tu mārīcam āgacchann anujeritām <br />
            vārttām ākarṇya duḥkhārtaḥ parṇaśālām upāgamat //
             <span class="ref">RmUD_82*</span></p>
         
         
         <p id="RmUD_83*">
            adṛṣṭvā tatra vaidehīṃ vicinvāno vanāntare <br />
            sahānujo gṛdhrarājaṃ chinnapakṣaṃ dadarśa saḥ //
             <span class="ref">RmUD_83*</span></p>
         
         
         <p id="RmUD_84*">
            tenoktāṃ jānakīvārttāṃ śrutvā paścān mṛtaṃ ca tam <br />
            dagdhvā sahānujo rāmaś cakre tasyodakakriyām //
             <span class="ref">RmUD_84*</span></p>
         
         
         <p id="RmUD_85*">
            ātmano 'bhibhavaṃ paścāt kurvatīṃ pathi lakṣmaṇaḥ <br />
            ayomukhīṃ cakārāśu kṛttaśravaṇanāsikām //
             <span class="ref">RmUD_85*</span></p>
         
         
         <p id="RmUD_86*">
            gṛhītau tau kabandhena bhujau tasya nyakṛntatām <br />
            tatas tu yācitau tena taddehaṃ dehatuś ca tau //
             <span class="ref">RmUD_86*</span></p>
         
         
         <p id="RmUD_8*7">
            sa tu divyākṛtir bhūtvā rāmaṃ sītopalabdhaye <br />
            sugrīvam ṛṣyamūkasthaṃ yāhīty uktvā divaṃ yayau //
             <span class="ref">RmUD_8*7</span></p>
         
         
         <p id="RmUD_88*">
            tataḥ prīto raghuśreṣṭhaḥ śabaryāśramam abhyayāt <br />
            tayābhipūjitaḥ paścāt pampāṃ prāpa salakṣmaṇaḥ //
             <span class="ref">RmUD_88*</span></p>
         
         
         <p id="RmUD_*3.">iti śrīrāmodante āraṇyakāṇḍaḥ samāptaḥ || <span class="ref">(RmUD_*3.)</span></p>
         
         
         <p id="RmUD_*4.">atha kiṣkindhākāṇḍaḥ || <span class="ref">(RmUD_*4.)</span></p>
         
         
         <p id="RmUD_89*">
            hanūmān atha sugrīvanirdiṣṭo rāmalakṣmaṇau <br />
            prāpya jñātvā tu vṛttāntaṃ tena tau samayojayat //
             <span class="ref">RmUD_89*</span></p>
         
         
         <p id="RmUD_90*">
            tato rāmasya vṛttāntaṃ sugrīvāya nivedya saḥ <br />
            sakhyaṃ ca kārayām āsa tayoḥ pāvakasaṃnidhau //
             <span class="ref">RmUD_90*</span></p>
         
         
         <p id="RmUD_91*">
            pratijajñe tadā rāmo haniṣyāmīti vālinam <br />
            darśayiṣyāmi vaidehīm ity anyena ca saṃśrutam //
             <span class="ref">RmUD_91*</span></p>
         
         
         <p id="RmUD_92*">
            sugrīveṇātha rāmāya bhrātṛvairasya kāraṇam <br />
            niveditam aśeṣaṃ ca balādhikyaṃ ca tasya tat //
             <span class="ref">RmUD_92*</span></p>
         
         
         <p id="RmUD_93*">
            tat kṣaṇaṃ dundubheḥ kāyaṃ sugrīveṇa pradarśitam <br />
            sudūraṃ preṣayām āsa pādāṅguṣṭhena rāghavaḥ //
             <span class="ref">RmUD_93*</span></p>
         
         
         <p id="RmUD_94*">
            punaś ca darśitāṃs tena sālān sapta raghūttamaḥ <br />
            bāṇenaikena ciccheda sārdhaṃ tasyānuśaṅkayā //
             <span class="ref">RmUD_94*</span></p>
         
         
         <p id="RmUD_95*">
            kiṣkindhāṃ prāpya sugrīvas tato rāmasamanvitaḥ <br />
            jagarjātīva saṃhṛṣṭaḥ kopayan vānarādhipam //
             <span class="ref">RmUD_95*</span></p>
         
         
         <p id="RmUD_96*">
            vālī niṣkramya sugrīvaṃ samare 'pīḍayad bhṛśam <br />
            so 'pi saṃbhagnasarvāṅgaḥ prādravad rāghavāntikam //
             <span class="ref">RmUD_96*</span></p>
         
         
         <p id="RmUD_9*7">
            kṛtacihnas tu rāmeṇa punar eva sa vālinam <br />
            raṇāyāhvayata kṣipraṃ tasthau rāmas tirohitaḥ //
             <span class="ref">RmUD_9*7</span></p>
         
         
         <p id="RmUD_98*">
            hemamālī tato vālī tārayābhihitaṃ hitam <br />
            nirasya kupito bhrātrā raṇaṃ cakre sudāruṇam //
             <span class="ref">RmUD_98*</span></p>
         
         
         <p id="RmUD_99*">
            bāṇena vālinaṃ rāmo viddhvā bhūmau nyapātayat <br />
            so 'pi rāma iti jñātvā tyaktvā dehaṃ divaṃ yayau //
             <span class="ref">RmUD_99*</span></p>
         
         
         <p id="RmUD_100*">
            paścāt tapantaṃ sugrīvaṃ samāśvāsya raghūttamaḥ <br />
            vānarāṇām adhipatiṃ cakārāśritavatsalaḥ //
             <span class="ref">RmUD_100*</span></p>
         
         
         <p id="RmUD_101*">
            tato mālyavataḥ pṛṣṭhe rāmo lakṣmaṇasaṃyutaḥ <br />
            uvāsa caturo māsān sītāvirahaduḥkhitaḥ //
             <span class="ref">RmUD_101*</span></p>
         
         
         <p id="RmUD_102*">
            atha rāmasya nirdeśāl lakṣmaṇo vānarādhipam <br />
            ānayat plavagaiḥ sārdhaṃ hanūmatpramukhair girim //
             <span class="ref">RmUD_102*</span></p>
         
         
         <p id="RmUD_103*">
            sugrīvo rāghavaṃ dṛṣṭvā vacanāt tasya vānarān <br />
            nyayuṅkta sītām anveṣṭum āśāsu catasṛṣv api //
             <span class="ref">RmUD_103*</span></p>
         
         
         <p id="RmUD_104*">
            tato hanumataḥ pāṇau dadau rāmo 'ṅgulīyakam <br />
            viśvāsāya tu vaidehyās tad gṛhītvā sa niryayau //
             <span class="ref">RmUD_104*</span></p>
         
         
         <p id="RmUD_105*">
            tato hanūmatpramukhā vānarā dakṣiṇāṃ diśam <br />
            gatvā sītāṃ vicinvantaḥ parvataṃ vindhyam āpnuvan //
             <span class="ref">RmUD_105*</span></p>
         
         
         <p id="RmUD_106*">
            samayātikramāt tatra cakruḥ prāyopaveśanam <br />
            te 'tra sampātinā proktāṃ sītāvārttāṃ ca śuśruvuḥ //
             <span class="ref">RmUD_106*</span></p>
         
         
         <p id="RmUD_10*7">
            tataḥ prāpur udanvantam aṅgadādyāḥ plavaṅgamāḥ <br />
            taṃ vilaṅghayituṃ teṣāṃ na kaś cid abhavat kṣamaḥ //
             <span class="ref">RmUD_10*7</span></p>
         
         
         <p id="RmUD_108*">
            svaprabhāvapraśaṃsābhis tadā jāmbavaduktibhiḥ <br />
            saṃvardhito mahendrādrim ārurohānilātmajaḥ //
             <span class="ref">RmUD_108*</span></p>
         
         
         <p id="RmUD_*4.">iti śrīrāmodante kiṣkindhākāṇḍaḥ samāptaḥ || <span class="ref">(RmUD_*4.)</span></p>
         
         
         <p id="RmUD_*5.">atha sundarakāṇḍaḥ || <span class="ref">(RmUD_*5.)</span></p>
         
         
         <p id="RmUD_109*">
            abhivandyātha sakalān amarān pavanātmajaḥ <br />
            pupluve ca gires tasmād vilaṅghayitum arṇavam //
             <span class="ref">RmUD_109*</span></p>
         
         
         <p id="RmUD_110*">
            sa samullaṅghya mainākaṃ surasām abhivandya ca <br />
            nihatya siṃhikāṃ nītyā pāraṃ prāpa mahodadheḥ //
             <span class="ref">RmUD_110*</span></p>
         
         
         <p id="RmUD_111*">
            laṅkādhidevatāṃ jitvā tāṃ praviśyānilātmajaḥ <br />
            sītāṃ vicinvann adrākṣīn nidrāṇaṃ niśi rāvaṇaṃ //
             <span class="ref">RmUD_111*</span></p>
         
         
         <p id="RmUD_112*">
            apaśyaṃs tatra vaidehīṃ vicinvānas tatas tataḥ <br />
            aśokavanikāṃ gatvā kāṃ cid ārtāṃ dadarśa saḥ //
             <span class="ref">RmUD_112*</span></p>
         
         
         <p id="RmUD_113*">
            pādapaṃ kaṃ cid āruhya tatpalāśaiḥ susaṃvṛtaḥ <br />
            āste sma mārutis tatra sīteyam iti tarkayan //
             <span class="ref">RmUD_113*</span></p>
         
         
         <p id="RmUD_114*">
            rāvaṇas tu tadābhyetya maithilīṃ madanārditaḥ <br />
            bhāryā bhava mamety evaṃ bahudhā samayācata //
             <span class="ref">RmUD_114*</span></p>
         
         
         <p id="RmUD_115*">
            ahaṃ tvadvaśagā na syām ity eṣā taṃ nirākarot <br />
            kāmamanyuparītātmā rāvaṇo 'pi tadā yayau //
             <span class="ref">RmUD_115*</span></p>
         
         
         <p id="RmUD_116*">
            nirgate rāvaṇe sītāṃ pralapantīṃ sa mārutiḥ <br />
            uktvā rāmasya vṛttāntaṃ pradadau cāṅgulīyakam //
             <span class="ref">RmUD_116*</span></p>
         
         
         <p id="RmUD_11*7">
            tat samādāya vaidehī vilapya ca bhṛśaṃ punaḥ <br />
            cūḍāmaṇiṃ dadau tasya kare jagrāha so 'pi tam //
             <span class="ref">RmUD_11*7</span></p>
         
         
         <p id="RmUD_118*">
            mā viṣādaṃ kṛthā devi rāghavo rāvaṇaṃ raṇe <br />
            hatvā tvāṃ neṣyatīty enām āśvāsya sa viniryayau //
             <span class="ref">RmUD_118*</span></p>
         
         
         <p id="RmUD_119*">
            nītimān so 'pi saṃcintya babhañjopavanaṃ ca tat <br />
            akṣādīni ca rakṣāṃsi bahūni samare 'vadhīt //
             <span class="ref">RmUD_119*</span></p>
         
         
         <p id="RmUD_120*">
            tataḥ śakrajitā yuddhe baddhaḥ pavananandanaḥ <br />
            pratāpaṃ raghunāthasya rāvaṇāya nyavedayat //
             <span class="ref">RmUD_120*</span></p>
         
         
         <p id="RmUD_121*">
            rakṣodīpitalāṅgūlaḥ sa tu laṅkām aśeṣataḥ <br />
            dagdhvā sāgaram uttīrya vānarān samupāgamat //
             <span class="ref">RmUD_121*</span></p>
         
         
         <p id="RmUD_122*">
            sa gatvā vānaraiḥ sākaṃ rāghavāyātmanā kṛtam <br />
            nivedayitvā sakalaṃ dadau cūḍāmaṇiṃ ca tam //
             <span class="ref">RmUD_122*</span></p>
         
         
         <p id="RmUD_*5.">iti śrīrāmodante sundarakāṇḍaḥ samāptaḥ || <span class="ref">(RmUD_*5.)</span></p>
         
         
         <p id="RmUD_*6.">atha yuddhakāṇḍaḥ || <span class="ref">(RmUD_*6.)</span></p>
         
         
         <p id="RmUD_123*">
            athāsaṃkhyaiḥ kapigaṇaiḥ sugrīvapramukhaiḥ saha <br />
            niryayau rāghavas tūrṇaṃ tīraṃ prāpa mahodadheḥ //
             <span class="ref">RmUD_123*</span></p>
         
         
         <p id="RmUD_124*">
            tadā vibhīṣaṇo bhrātrā tyakto rāmam upāgamat <br />
            laṅkādhipatye 'bhyaṣiñcad enaṃ ramo 'rimardanaḥ //
             <span class="ref">RmUD_124*</span></p>
         
         
         <p id="RmUD_125*">
            dattamārgaḥ samudreṇa tatra setuṃ nalena saḥ <br />
            kārayitvā tena gatvā suvelaṃ prāpa parvatam //
             <span class="ref">RmUD_125*</span></p>
         
         
         <p id="RmUD_126*">
            tato rāghavanirdiṣṭā nīlamukhyāḥ plavaṅgamāḥ <br />
            rurudhuḥ sarvato laṅkāṃ vṛkṣapāṣāṇapāṇayaḥ //
             <span class="ref">RmUD_126*</span></p>
         
         
         <p id="RmUD_12*7">
            rāvaṇasya niyogena nirgatān yudhi rākṣasān <br />
            prahastapramukhān hatvā nedus te siṃhavikramāḥ //
             <span class="ref">RmUD_12*7</span></p>
         
         
         <p id="RmUD_128*">
            sugrīvaś ca hanūmāṃś ca tathā rāghavalakṣmaṇau <br />
            rākṣasān subahūn yuddhe jaghnur bhīmaparākramāḥ //
             <span class="ref">RmUD_128*</span></p>
         
         
         <p id="RmUD_129*">
            rāvaṇis tu tadābhyetya samare rāmalakṣmaṇau <br />
            nanāha nāgapāśena nāgāris tau vyamocayat //
             <span class="ref">RmUD_129*</span></p>
         
         
         <p id="RmUD_130*">
            rāvaṇo 'pi tato yuddhe rāghaveṇa parājitaḥ <br />
            kumbhakarṇaṃ prabodhyāśu rāmaṃ hantuṃ nyayuṅkta ca //
             <span class="ref">RmUD_130*</span></p>
         
         
         <p id="RmUD_131">
            rakṣobhiḥ saha niryāya bhakṣayantaṃ plavaṅgamān <br />
            sahānugaṃ kumbhakarṇaṃ jaghānāśu sa rāghavaḥ //
             <span class="ref">RmUD_131</span></p>
         
         
         <p id="RmUD_132">
            indrajit punar apy ājau sānujaṃ ca raghūttamam <br />
            amohayad vānarāṃś ca brahmāstreṇāstrakovidaḥ //
             <span class="ref">RmUD_132</span></p>
         
         
         <p id="RmUD_133">
            tadaiva gatvā hanumān ānīyauṣadhiparvatam <br />
            tān sarvān bodhayitvāśu tatsthāne 'sthāpayac ca tam //
             <span class="ref">RmUD_133</span></p>
         
         
         <p id="RmUD_134">
            tato nikumbhilāṃ gatvā saumitriḥ savibhīṣaṇaḥ <br />
            niṣiddhyendrajito homaṃ saṃyuge taṃ jaghāna ca //
             <span class="ref">RmUD_134</span></p>
         
         
         <p id="RmUD_135">
            tac chrutvā rāvaṇaḥ kruddho niryāya śaravṛṣṭibhiḥ <br />
            plavaṅgamān pīḍayitvā rāmeṇa yuyudhe bhṛśaṃ //
             <span class="ref">RmUD_135</span></p>
         
         
         <p id="RmUD_136">
            rāmo 'pi suciraṃ tena kṛtvā yuddhaṃ sudāruṇaṃ <br />
            brahmāstreṇa jaghānainaṃ brahmadattavaraṃ ripum //
             <span class="ref">RmUD_136</span></p>
         
         
         <p id="RmUD_137">
            tadā śakrādayo devā hṛṣṭā rāvaṇanigrahāt <br />
            raghūttamasyottamāṅge puṣpavṛṣṭim akurvata //
             <span class="ref">RmUD_137</span></p>
         
         
         <p id="RmUD_138">
            rākṣasānām adhipatiṃ kṛtvā rāmo vibhīṣaṇam <br />
            agnipraveśasaṃśuddhāṃ parijagrāha maithilīm //
             <span class="ref">RmUD_138</span></p>
         
         
         <p id="RmUD_139">
            purandaravareṇāśu jīvayitvā plavaṅgamān <br />
            atoṣayad raghuśreṣṭho vividhair dhanasaṃcayaiḥ //
             <span class="ref">RmUD_139</span></p>
         
         
         <p id="RmUD_140">
            tataḥ puṣpakam āruhya sasītaḥ sahalakṣmaṇaḥ <br />
            niryayau vānaraiḥ sākaṃ rāmo rakṣo'dhipena ca //
             <span class="ref">RmUD_140</span></p>
         
         
         <p id="RmUD_141">
            ayodhyāṃ praty asau gacchan preṣayitvānilātmajam <br />
            bharatasya mataṃ jñātvā nandigrāmam upāgamat //
             <span class="ref">RmUD_141</span></p>
         
         
         <p id="RmUD_142">
            bhrātṛbhiḥ saha saṃgamya veṣaṃ saṃtyajya tāpasaṃ <br />
            ayodhyāṃ prāviśad rāmaḥ prītair bandhujanaiḥ saha //
             <span class="ref">RmUD_142</span></p>
         
         
         <p id="RmUD_143">
            vasiṣṭho 'tha dvijaiḥ sākaṃ mantrisāmantasaṃnidhau <br />
            sītayā sahitaṃ rāmam abhyaṣiñcad yathāvidhi //
             <span class="ref">RmUD_143</span></p>
         
         
         <p id="RmUD_144">
            āhlādayañ jagat sarvaṃ paurṇamāsyāṃ śaśī yathā <br />
            ayodhyām avasad rāmaḥ sītayā sahitaś ciram //
             <span class="ref">RmUD_144</span></p>
         
         
         
         <p id="RmUD_*6.9">
            tato vānarasaṃghāṃś ca bhakṣayantaṃ niśācaram <br />
            aindreṇāstreṇa rāmo 'pi nijaghāna raṇe bhṛśam //
             <span class="ref">RmUD_*6.9</span></p>
         
         
         <p id="RmUD_*6.10">
            tato rāvaṇasaṃdiṣṭau devāntakanarāntakau <br />
            hanūmadaṅgadābhyāṃ tu nihatau raṇamūrdhani //
             <span class="ref">RmUD_*6.10</span></p>
         
         
         <p id="RmUD_*6.11">
            athātikāyam āyāntaṃ ratham āruhya vāhinīm <br />
            ardayantaṃ mahākāyaṃ lakṣmaṇaś cāvadhīc charaiḥ //
             <span class="ref">RmUD_*6.11</span></p>
         
         
         <p id="RmUD_*6.12">
            tato rāvaṇasaṃdiṣṭaḥ śakrajid rāghavau raṇe <br />
            brahmāstreṇa ca tau baddhvā vānarāṃś cāvadhīc charaiḥ //
             <span class="ref">RmUD_*6.12</span></p>
         
         
         <p id="RmUD_*6.13">
            atha jāmbavato vākyād gatvā cauṣadhiparvatam <br />
            mārutiś cauṣadhīs tatrādṛṣṭvā kopaṃ cakāra saḥ //
             <span class="ref">RmUD_*6.13</span></p>
         
         
         <p id="RmUD_*6.14">
            bhūdharaṃ taṃ samutpaṭya gṛhītvā punar āgataḥ <br />
            tāsāṃ gandhena vai sarvān rāghavādīn ajīvayat //
             <span class="ref">RmUD_*6.14</span></p>
         
         
         <p id="RmUD_*6.15">
            rāvaṇaḥ kapibhir dagdhāṃ purīṃ vīkṣya ruṣānvitaḥ <br />
            nyayuṅkta kumbhakarṇasya putrau hantuṃ ca rāghavau //
             <span class="ref">RmUD_*6.15</span></p>
         
         
         <p id="RmUD_*6.16">
            athārdayantau tat sainyaṃ vīkṣya tau balaśālinau <br />
            kumbhaṃ rāmo 'vadhīd bāṇair nikumbhaṃ cātmajo raveḥ //
             <span class="ref">RmUD_*6.16</span></p>
         
         
         <p id="RmUD_*6.17">
            tataḥ kharātmajaṃ tena rāvaṇena pracoditam <br />
            pīḍayantaṃ kapīn bāṇair jaghānāstreṇa rāghavaḥ //
             <span class="ref">RmUD_*6.17</span></p>
         
         
         <p id="RmUD_*6.18">
            tataḥ saṃtaptahṛdayo rāvaṇo yuddhadurmadam <br />
            pracodayām āsa sutam yuddhe hantuṃ sa rāghavau //
             <span class="ref">RmUD_*6.18</span></p>
         
         
         <p id="RmUD_*6.19">
            nagarān niryayau tūrṇam indrajit samitiñjayaḥ <br />
            māyāsītāṃ vinikṣipya sarveṣāṃ mohanāya vai //
             <span class="ref">RmUD_*6.19</span></p>
         
         
         <p id="RmUD_*6.20">
            vānareṣv api paśyatsu hanūmatpramukheṣu ca <br />
            jaghāna sītāṃ khaḍgena śitena samitiñjayaḥ //
             <span class="ref">RmUD_*6.20</span></p>
         
         
         <p id="RmUD_*6.21">
            yuddhaṃ tyaktvā tataḥ sarvair vānaraiḥ sa parīvṛtaḥ <br />
            duḥkhito hanumāṃs tatra yatra ramo 'vrajal laghu //
             <span class="ref">RmUD_*6.21</span></p>
         
         
         <p id="RmUD_*6.22">
            upagamyābravīd rāmaṃ hanūmān nikhilaṃ tadā <br />
            śrutvā vṛttāntam akhilaṃ rāmo moham avāpa saḥ //
             <span class="ref">RmUD_*6.22</span></p>
         
         
         <p id="RmUD_*6.23">
            vibhīṣaṇo 'tha saṃprāpya dṛṣṭvā rāmaṃ ca mūrchitam <br />
            viṣaṇṇān vānarān vācā sāntvayann idam abravīt //
             <span class="ref">RmUD_*6.23</span></p>
         
         
         <p id="RmUD_*6.24">
            mithyā viṣādaṃ saṃtyajya jagannāyaka he prabho <br />
            śṛṇu me 'bhihitaṃ vākyaṃ jñātvā rāvaṇimānasam //
             <span class="ref">RmUD_*6.24</span></p>
         
         
         <p id="RmUD_*6.25">
            durātmanā kṛtā māyā rākṣasendrasutena vai <br />
            nikumbhilāyāṃ homaṃ tu kṛtaṃ tenādhunā kila //
             <span class="ref">RmUD_*6.25</span></p>
         
         
         <p id="RmUD_*6.26">
            lakṣmaṇaṃ preṣayādyaiva mayā saha samantriṇā <br />
            kṛte home tatra ripur ajeyo bhavati dhruvam //
             <span class="ref">RmUD_*6.26</span></p>
         
         
         <p id="RmUD_*6.27">
            uvāca rāmaḥ saumitriṃ rākṣasendrasutaṃ jahi <br />
            gaccheti śīghraṃ suhṛdā rāvaṇasyānujena saḥ //
             <span class="ref">RmUD_*6.27</span></p>
         
         
         <p id="RmUD_*6.28">
            lakṣmaṇas tu tadā rāmam āmantrya savibhīṣaṇaḥ <br />
            nikumbhilāṃ prāpa tūrṇam indrajid yatra vartate //
             <span class="ref">RmUD_*6.28</span></p>
         
         
         <p id="RmUD_*6.29">
            adarśayad bhrātṛputraṃ dharmātmā sa vibhīṣaṇaḥ <br />
            lakṣmaṇo bhedayām āsa rākṣasāñ śarasaṃcayaiḥ //
             <span class="ref">RmUD_*6.29</span></p>
         
         
         <p id="RmUD_*6.30">
            kṛtvā ciraṃ tatra yuddham aindreṇāstreṇa vai ruṣā <br />
            śiraś ciccheda saumitrir daśānanasutasya hi //
             <span class="ref">RmUD_*6.30</span></p>
         
         
         <p id="RmUD_*6.31">
            sa sutasya vadhaṃ śrutvā rāvaṇaḥ sokakarśitaḥ <br />
            naṣṭadhairyo vihvalāṅgo vilalāpākulendriyaḥ //
             <span class="ref">RmUD_*6.31</span></p>
         
         
         <p id="RmUD_*6.32">
            nirarthakaṃ tu majjanma jalpitaṃ ca nirarthakam <br />
            yenāham adya paśyāmi hatam indrajitaṃ raṇe //
             <span class="ref">RmUD_*6.32</span></p>
         
         
         <p id="RmUD_*6.33">
            kva gato 'si hataḥ śūra mānuṣeṇa padātinā <br />
            rājyād bhraṣṭena dīnena tyaktvā māṃ putra jīvitam //
             <span class="ref">RmUD_*6.33</span></p>
         
         
         <p id="RmUD_*6.34">
            indraṃ jitvā tu taṃ baddhvā laṅkām ānīya vai balāt <br />
            akaros tvaṃ pratāpena kārāgṛhanivāsinam //
             <span class="ref">RmUD_*6.34</span></p>
         
         
         <p id="RmUD_*6.35">
            mocayām āsa brahmā tvāṃ sāntvayitvāmarādhipam <br />
            tādṛk tvaṃ kutra māṃ tyaktvā gato 'dya sudurāsadaḥ //
             <span class="ref">RmUD_*6.35</span></p>
         
         
         <p id="RmUD_*6.36">
            kiṃ kariṣyāmy aham putra kva gacchāmi vadādhunā <br />
            naya māṃ yatra gantāsi tatra te na vilambanam //
             <span class="ref">RmUD_*6.36</span></p>
         
         
         <p id="RmUD_*6.37">
            lokeṣu tvatsamo nāsti tādṛśasya pitāsmy aham <br />
            ityāśayā sthitaṃ putra garvitena mayātra hi //
             <span class="ref">RmUD_*6.37</span></p>
         
         
         <p id="RmUD_*6.38">
            dhūmrākṣo vajradaṃṣṭraś ca kumbhakarṇaḥ pratāpavān <br />
            rākṣasā nihatāḥ sarve prahastapramukhā api //
             <span class="ref">RmUD_*6.38</span></p>
         
         
         <p id="RmUD_*6.39">
            anādṛtya tu tān sarvān rākṣasān prahṛtān api <br />
            avaṣṭabhya balaṃ putra sukhenāvasthitaṃ tava //
             <span class="ref">RmUD_*6.39</span></p>
         
         
         <p id="RmUD_*6.40">
            ity evaṃ bahudhā tatra vilapya sa tu rāvaṇaḥ <br />
            antarniyamya duḥkhāni kopaṃ cakre sudāruṇam //
             <span class="ref">RmUD_*6.40</span></p>
         
         
         <p id="RmUD_*6.41">
            rathaṃ sūta mamāgre tvaṃ kṣipraṃ kuru jayaiṣiṇaḥ <br />
            rāmaṃ salakṣmaṇaṃ hantuṃ nirgamiṣyāmy ahaṃ gṛhāt //
             <span class="ref">RmUD_*6.41</span></p>
         
         
         <p id="RmUD_*6.42">
            ity uktvā ratham āruhya śīghraṃ sārathivāhitam <br />
            rāmeṇa saha saṃgamya yuddhaṃ cakre sudāruṇam //
             <span class="ref">RmUD_*6.42</span></p>
         
         
         <p id="RmUD_*6.43">
            tato mātalinānītaṃ ratham aindraṃ samāruhan <br />
            rarāja rāmo dharmātmā hy udayastho yathā raviḥ //
             <span class="ref">RmUD_*6.43</span></p>
         
         
         <p id="RmUD_*6.44">
            cakāra yuddham tumulaṃ devavṛnde ca paśyati <br />
            sītāharaṇajāt kopād rāmo dharmabhṛtāṃ varaḥ //
             <span class="ref">RmUD_*6.44</span></p>
         
         
         <p id="RmUD_*6.45">
            athāgastyasya vacanād rāvaṇaṃ lokakaṇṭakam <br />
            jaghāna rāmo lakṣmīvān brāhmeṇāstreṇa taṃ raṇe //
             <span class="ref">RmUD_*6.45</span></p>
         
         
         <p id="RmUD_*6.46">
            mandodarī vadhaṃ śrutvā bhartuḥ priyatarasya sā <br />
            vilalāpa raṇaṃ gatvā kurarīva bhṛśāturā //
             <span class="ref">RmUD_*6.46</span></p>
         
         
         <p id="RmUD_*6.47">
            vibhīṣaṇo 'tha rāmeṇa saṃdiṣṭaḥ saha rākṣasaiḥ <br />
            cakāra dahanaṃ tasya rāvaṇasya gatāyuṣaḥ //
             <span class="ref">RmUD_*6.47</span></p>
         
         
         <p id="RmUD_*6.48">
            athāgnivacanāt sītāṃ rāmo vīkṣya sunirmalām <br />
            saṃdiṣṭo devavṛndaiś ca jagrāha pitṛsaṃnidhau //
             <span class="ref">RmUD_*6.48</span></p>
         
         
         <p id="RmUD_*6.49">
            tavaiva yuktaṃ karmaitat sarvalokabhayaṅkaram <br />
            tad vaidehyāḥ kṛte rāma sā tu lakṣmīr bhavān svabhūḥ //
             <span class="ref">RmUD_*6.49</span></p>
         
         
         <p id="RmUD_*6.50">
            ity evaṃ devasaṃghaiś ca munibhiś cābhipūjitaḥ <br />
            lakṣmaṇaś ca tutoṣātha rāmo viśvāsam āyayau //
             <span class="ref">RmUD_*6.50</span></p>
         
         
         <p id="RmUD_*6.51">
            vibhīṣaṇasya dharmātmā satyasaṃdha udāradhīḥ <br />
            kārayām āsa lakṣmīvān anujenābhiṣecanam //
             <span class="ref">RmUD_*6.51</span></p>
         
         
         <p id="RmUD_*6.52">
            tataḥ puṣpakam āruhya saha mitrair jagatpatiḥ <br />
            bhāryānujābhyāṃ sahitaḥ kiṣkindhāṃ prāpa rāghavaḥ //
             <span class="ref">RmUD_*6.52</span></p>
         
         
         <p id="RmUD_*6.53">
            kiṣkindhānilayāḥ sarvāḥ kapīnāṃ yoṣitaḥ priyāḥ <br />
            sītākutūhalāt puṣpaṃ vimānaṃ tāḥ samāruhan //
             <span class="ref">RmUD_*6.53</span></p>
         
         
         <p id="RmUD_*6.54">
            atha dāśarathiḥ śrīmān bharataṃ draṣṭum icchayā <br />
            bharadvājāśramaṃ prāptas tatra tena nivāritaḥ //
             <span class="ref">RmUD_*6.54</span></p>
         
         
         <p id="RmUD_*6.55">
            bharatasyāntikaṃ rāmaḥ preṣayām āsa mārutim <br />
            rāmasyādarśanād vahnipraveśaṃ kāṅkṣato bhṛśaṃ //
             <span class="ref">RmUD_*6.55</span></p>
         
         
         <p id="RmUD_*6.56">
            tatra tena munīndreṇa sānujaḥ sasuhṛdgaṇaḥ <br />
            saṃtoṣavivaśenātha rāmo 'pi vidhipūjitaḥ //
             <span class="ref">RmUD_*6.56</span></p>
         
         
         <p id="RmUD_*6.57">
            rāmo 'tha saha saṃgamya bharatenārighātinā <br />
            ayodhyāṃ prāviśat tūrṇaṃ mātṛbhiś cābhinanditaḥ //
             <span class="ref">RmUD_*6.57</span></p>
         
         
         <p id="RmUD_*6.58">
            athāyodhyānivāsās te janāḥ sarve 'pi toṣitāḥ <br />
            abhigamyābruvan rāmaṃ dhanyā vayam iti drutam //
             <span class="ref">RmUD_*6.58</span></p>
         
         
         <p id="RmUD_*6.59">
            cātakās tu ghanān dṛṣṭvā mayūrāś ca yathā śiśūn <br />
            āsādya mātaras toṣaṃ tathā prāpur janā bhuvi //
             <span class="ref">RmUD_*6.59</span></p>
         
         
         <p id="RmUD_*6.60">
            athābhiṣekaṃ rāmasya vasiṣṭhādyā mudānvitāḥ <br />
            sahitā mantribhiś cakrur vasavo vāsavaṃ yathā //
             <span class="ref">RmUD_*6.60</span></p>
         
         
         <p id="RmUD_*6.61">
            abhiṣekotsave sarve sugrīvādyāḥ kapīśvarāḥ <br />
            yathārhaṃ pūjitāś cāsan sraggandhāmbarabhūṣaṇaiḥ //
             <span class="ref">RmUD_*6.61</span></p>
         
         
         <p id="RmUD_*6.62">
            viśiṣya muktāhāreṇa sītayā hanumān mudam <br />
            pūjitaś ca tathā lebhe yathā sītāvalokane //
             <span class="ref">RmUD_*6.62</span></p>
         
         
         <p id="RmUD_*6.63">
            sarvāsāṃ vānarīṇāṃ ca kausalyā putravatsalā <br />
            bhūṣaṇair bhūṣayām āsa vastracandanakuṅkumaiḥ //
             <span class="ref">RmUD_*6.63</span></p>
         
         
         <p id="RmUD_*6.64">
            rāmājñayātha sarve 'pi sugrīvādiplavaṅgamāḥ <br />
            kiṣkindhāṃ lebhire kṛcchrāc chrīrāmavirahāturāḥ //
             <span class="ref">RmUD_*6.64</span></p>
         
         
         <p id="RmUD_*6.65">
            atibhakto dīrghajīvī laṅkāsamarasādhakaḥ <br />
            anujñātaḥ sa rāmeṇa laṅkāṃ prāyād vibhīṣaṇaḥ //
             <span class="ref">RmUD_*6.65</span></p>
         
         
         <p id="RmUD_*6.66">
            pituḥ siṃhāsanaṃ prāpya bhrātṛbhiḥ sahito 'naghaḥ <br />
            virarāja tathā rāmo yathā viṣṇus triviṣṭape //
             <span class="ref">RmUD_*6.66</span></p>
         
         
         <p id="RmUD_*6.67">
            lakṣmaṇānumate rāmo yauvarājyaṃ tu dattavān <br />
            bharatāyāprameyāya prāṇāt priyatarāya saḥ //
             <span class="ref">RmUD_*6.67</span></p>
         
         
         <p id="RmUD_*6.68">
            catvāras te mahātmānaḥ sabhāryā raghusattamāḥ <br />
            khe satāro yathā candras tathā rejuḥ svapattane //
             <span class="ref">RmUD_*6.68</span></p>
         
         
         <p id="RmUD_*6.">iti śrīrāmodante yuddhakāṇḍaḥ samāptaḥ || <span class="ref">(RmUD_*6.)</span></p>
         
         
         <p id="RmUD_*7.">atha uttarakāṇḍaḥ || <span class="ref">(RmUD_*7.)</span></p>
         
         
         
         <p id="RmUD_145*">
            rājā paryagrahīd eva bhāryāṃ rāvaṇadūṣitām <br />
            ity ajñajanavādena rāmas tatyāja maithilīm //
             <span class="ref">RmUD_145*</span></p>
         
         
         <p id="RmUD_146*">
            tad viditvātha vālmīkir ānīyaināṃ nijāśramam <br />
            antarvatnīṃ samāśvāsya tatraivāvāsayat sukham //
             <span class="ref">RmUD_146*</span></p>
         
         
         <p id="RmUD_14*7">
            ṛṣibhiḥ prārthitasyātha rāghavasya niyogataḥ <br />
            śatrughno lavaṇaṃ yuddhe nihatyainān apālayat //
             <span class="ref">RmUD_14*7</span></p>
         
         
         <p id="RmUD_148">
            tapasyantaṃ tataḥ śūdraṃ śambūkākhyaṃ raghūttamaḥ <br />
            hatvā viprasya kasyāpi mṛtaṃ putram ajīvayat //
             <span class="ref">RmUD_148</span></p>
         
         
         <p id="RmUD_149*">
            rāme hemamayīṃ patnīṃ kṛtvā yajñaṃ vitanvati <br />
            ānīya sasutāṃ sītāṃ tasmai prācetaso dadau //
             <span class="ref">RmUD_149*</span></p>
         
         
         <p id="RmUD_150*">
            śaṅkyamānā punaś caivaṃ rāmeṇa janakātmajā <br />
            bhūmyā prārthitayā dattaṃ vivaraṃ praviveśa sā //
             <span class="ref">RmUD_150*</span></p>
         
         
         <p id="RmUD_151">
            lakṣmaṇaḥ sabhayabhraṃśād rāmeṇa samupekṣitaḥ <br />
            mānuṣaṃ deham utsṛjya svakaṃ rūpaṃ samāviśat //
             <span class="ref">RmUD_151</span></p>
         
         
         <p id="RmUD_152*">
            atha rāmasya nirdeśāt pauraiḥ saha vanaukasaḥ <br />
            nimajjya sarayūtīrthe dehaṃ tyaktvā divaṃ yayuḥ //
             <span class="ref">RmUD_152*</span></p>
         
         
         <p id="RmUD_153*">
            tato bharataśatrughnau nijaṃ rūpam avāpatuḥ <br />
            rāmo 'pi mānuṣaṃ dehaṃ tyaktvā dhāmāviśat svakam //
             <span class="ref">RmUD_153*</span></p>
         
         
         <p id="RmUD_154*">
            śrīrāmodantam ākhyātam idaṃ mandadhiyā mayā <br />
            samīkṣya nipuṇaiḥ sadbhiḥ saṃśodhya parigṛhyatām //
             <span class="ref">RmUD_154*</span></p>
         
         
         <p id="RmUD_155">
            yeṣāṃ prasādād rāmasya caritaṃ kīrtitaṃ mayā <br />
            tān gurūn sarvadā naumi nārāyaṇaparāyaṇān //
             <span class="ref">RmUD_155</span></p>
         
         
         <p id="RmUD_156*">
            yas tu dāśarathir bhūtvā raṇe hatvā ca rāvaṇam <br />
            rarakṣa lokān vaikuṇṭhaḥ sa māṃ rakṣatu cinmayaḥ //
             <span class="ref">RmUD_156*</span></p>
         
         
         <p id="RmUD_*7.">iti śrīrāmodante uttarakāṇḍaḥ samāptaḥ || <span class="ref">(RmUD_*7.)</span></p>
         
         
         
         <p>śrīrāmodantaṃ samāptam |</p>
         
         </div>
   </body>
</html>