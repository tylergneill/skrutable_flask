<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Bhagavadgita</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Bhagavadgita<BR>
Text based on the BORI edition of the Mahabharata<BR>
<BR>
On the basis of the text entered by Muneo Tokunaga et al.,<BR>
revised by John Smith, Cambridge<BR>
<BR>
Revised GRETIL version<BR>
<BR>
<BR>


<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


<BR>
dhṛtarāṣṭra uvāca  Bhg_01.001 [=MBh_06,023.001]<BR>
dharmakṣetre kurukṣetre samavetā yuyutsavaḥ  Bhg_01.001a [=MBh_06,023.001a]<BR>
māmakāḥ pāṇḍavāś caiva kim akurvata saṃjaya  Bhg_01.001c [=MBh_06,023.001c]<BR>
<BR>
saṃjaya uvāca  Bhg_01.002 [=MBh_06,023.002]<BR>
dṛṣṭvā tu pāṇḍavānīkaṃ vyūḍhaṃ duryodhanas tadā  Bhg_01.002a [=MBh_06,023.002a]<BR>
ācāryam upasaṃgamya rājā vacanam abravīt  Bhg_01.002c [=MBh_06,023.002c]<BR>
<BR>
paśyaitāṃ pāṇḍuputrāṇām ācārya mahatīṃ camūm  Bhg_01.003a [=MBh_06,023.003a]<BR>
vyūḍhāṃ drupadaputreṇa tava śiṣyeṇa dhīmatā  Bhg_01.003c [=MBh_06,023.003c]<BR>
<BR>
atra śūrā maheṣvāsā bhīmārjunasamā yudhi  Bhg_01.004a [=MBh_06,023.004a]<BR>
yuyudhāno virāṭaś ca drupadaś ca mahārathaḥ  Bhg_01.004c [=MBh_06,023.004c]<BR>
<BR>
dhṛṣṭaketuś cekitānaḥ kāśirājaś ca vīryavān  Bhg_01.005a [=MBh_06,023.005a]<BR>
purujit kuntibhojaś ca śaibyaś ca narapuṃgavaḥ  Bhg_01.005c [=MBh_06,023.005c]<BR>
<BR>
yudhāmanyuś ca vikrānta uttamaujāś ca vīryavān  Bhg_01.006a [=MBh_06,023.006a]<BR>
saubhadro draupadeyāś ca sarva eva mahārathāḥ  Bhg_01.006c [=MBh_06,023.006c]<BR>
<BR>
asmākaṃ tu viśiṣṭā ye tān nibodha dvijottama  Bhg_01.007a [=MBh_06,023.007a]<BR>
nāyakā mama sainyasya saṃjñārthaṃ tān bravīmi te  Bhg_01.007c [=MBh_06,023.007c]<BR>
<BR>
bhavān bhīṣmaś ca karṇaś ca kṛpaś ca samitiṃjayaḥ  Bhg_01.008a [=MBh_06,023.008a]<BR>
aśvatthāmā vikarṇaś ca saumadattis tathaiva ca  Bhg_01.008c [=MBh_06,023.008c]<BR>
<BR>
anye ca bahavaḥ śūrā madarthe tyaktajīvitāḥ  Bhg_01.009a [=MBh_06,023.009a]<BR>
nānāśastrapraharaṇāḥ sarve yuddhaviśāradāḥ  Bhg_01.009c [=MBh_06,023.009c]<BR>
<BR>
aparyāptaṃ tad asmākaṃ balaṃ bhīṣmābhirakṣitam  Bhg_01.010a [=MBh_06,023.010a]<BR>
paryāptaṃ tv idam eteṣāṃ balaṃ bhīmābhirakṣitam  Bhg_01.010c [=MBh_06,023.010c]<BR>
<BR>
ayaneṣu ca sarveṣu yathābhāgam avasthitāḥ  Bhg_01.011a [=MBh_06,023.011a]<BR>
bhīṣmam evābhirakṣantu bhavantaḥ sarva eva hi  Bhg_01.011c [=MBh_06,023.011c]<BR>
<BR>
tasya saṃjanayan harṣaṃ kuruvṛddhaḥ pitāmahaḥ  Bhg_01.012a [=MBh_06,023.012a]<BR>
siṃhanādaṃ vinadyoccaiḥ śaṅkhaṃ dadhmau pratāpavān  Bhg_01.012c [=MBh_06,023.012c]<BR>
<BR>
tataḥ śaṅkhāś ca bheryaś ca paṇavānakagomukhāḥ  Bhg_01.013a [=MBh_06,023.013a]<BR>
sahasaivābhyahanyanta sa śabdas tumulo 'bhavat  Bhg_01.013c [=MBh_06,023.013c]<BR>
<BR>
tataḥ śvetair hayair yukte mahati syandane sthitau  Bhg_01.014a [=MBh_06,023.014a]<BR>
mādhavaḥ pāṇḍavaś caiva divyau śaṅkhau pradadhmatuḥ  Bhg_01.014c [=MBh_06,023.014c]<BR>
<BR>
pāñcajanyaṃ hṛṣīkeśo devadattaṃ dhanaṃjayaḥ  Bhg_01.015a [=MBh_06,023.015a]<BR>
pauṇḍraṃ dadhmau mahāśaṅkhaṃ bhīmakarmā vṛkodaraḥ  Bhg_01.015c [=MBh_06,023.015c]<BR>
<BR>
anantavijayaṃ rājā kuntīputro yudhiṣṭhiraḥ  Bhg_01.016a [=MBh_06,023.016a]<BR>
nakulaḥ sahadevaś ca sughoṣamaṇipuṣpakau  Bhg_01.016c [=MBh_06,023.016c]<BR>
<BR>
kāśyaś ca parameṣvāsaḥ śikhaṇḍī ca mahārathaḥ  Bhg_01.017a [=MBh_06,023.017a]<BR>
dhṛṣṭadyumno virāṭaś ca sātyakiś cāparājitaḥ  Bhg_01.017c [=MBh_06,023.017c]<BR>
<BR>
drupado draupadeyāś ca sarvaśaḥ pṛthivīpate  Bhg_01.018a [=MBh_06,023.018a]<BR>
saubhadraś ca mahābāhuḥ śaṅkhān dadhmuḥ pṛthak pṛthak  Bhg_01.018c [=MBh_06,023.018c]<BR>
<BR>
sa ghoṣo dhārtarāṣṭrāṇāṃ hṛdayāni vyadārayat  Bhg_01.019a [=MBh_06,023.019a]<BR>
nabhaś ca pṛthivīṃ caiva tumulo vyanunādayan  Bhg_01.019c [=MBh_06,023.019c]<BR>
<BR>
atha vyavasthitān dṛṣṭvā dhārtarāṣṭrān kapidhvajaḥ  Bhg_01.020a [=MBh_06,023.020a]<BR>
pravṛtte śastrasaṃpāte dhanur udyamya pāṇḍavaḥ  Bhg_01.020c [=MBh_06,023.020c]<BR>
<BR>
hṛṣīkeśaṃ tadā vākyam idam āha mahīpate  Bhg_01.021a [=MBh_06,023.021a]<BR>
senayor ubhayor madhye rathaṃ sthāpaya me 'cyuta  Bhg_01.021c [=MBh_06,023.021c]<BR>
<BR>
yāvad etān nirīkṣe 'haṃ yoddhukāmān avasthitān  Bhg_01.022a [=MBh_06,023.022a]<BR>
kair mayā saha yoddhavyam asmin raṇasamudyame  Bhg_01.022c [=MBh_06,023.022c]<BR>
<BR>
yotsyamānān avekṣe 'haṃ ya ete 'tra samāgatāḥ  Bhg_01.023a [=MBh_06,023.023a]<BR>
dhārtarāṣṭrasya durbuddher yuddhe priyacikīrṣavaḥ  Bhg_01.023c [=MBh_06,023.023c]<BR>
<BR>
evam ukto hṛṣīkeśo guḍākeśena bhārata  Bhg_01.024a [=MBh_06,023.024a]<BR>
senayor ubhayor madhye sthāpayitvā rathottamam  Bhg_01.024c [=MBh_06,023.024c]<BR>
<BR>
bhīṣmadroṇapramukhataḥ sarveṣāṃ ca mahīkṣitām  Bhg_01.025a [=MBh_06,023.025a]<BR>
uvāca pārtha paśyaitān samavetān kurūn iti  Bhg_01.025c [=MBh_06,023.025c]<BR>
<BR>
tatrāpaśyat sthitān pārthaḥ pitṝn atha pitāmahān  Bhg_01.026a [=MBh_06,023.026a]<BR>
ācāryān mātulān bhrātṝn putrān pautrān sakhīṃs tathā  Bhg_01.026c [=MBh_06,023.026c]<BR>
<BR>
śvaśurān suhṛdaś caiva senayor ubhayor api  Bhg_01.027a [=MBh_06,023.027a]<BR>
tān samīkṣya sa kaunteyaḥ sarvān bandhūn avasthitān  Bhg_01.027c [=MBh_06,023.027c]<BR>
<BR>
kṛpayā parayāviṣṭo viṣīdann idam abravīt  Bhg_01.028a [=MBh_06,023.028a]<BR>
dṛṣṭvemān svajanān kṛṣṇa yuyutsūn samavasthitān  Bhg_01.028c [=MBh_06,023.028c]<BR>
<BR>
sīdanti mama gātrāṇi mukhaṃ ca pariśuṣyati  Bhg_01.029a [=MBh_06,023.029a]<BR>
vepathuś ca śarīre me romaharṣaś ca jāyate  Bhg_01.029c [=MBh_06,023.029c]<BR>
<BR>
gāṇḍīvaṃ sraṃsate hastāt tvak caiva paridahyate  Bhg_01.030a [=MBh_06,023.030a]<BR>
na ca śaknomy avasthātuṃ bhramatīva ca me manaḥ  Bhg_01.030c [=MBh_06,023.030c]<BR>
<BR>
nimittāni ca paśyāmi viparītāni keśava  Bhg_01.031a [=MBh_06,023.031a]<BR>
na ca śreyo 'nupaśyāmi hatvā svajanam āhave  Bhg_01.031c [=MBh_06,023.031c]<BR>
<BR>
na kāṅkṣe vijayaṃ kṛṣṇa na ca rājyaṃ sukhāni ca  Bhg_01.032a [=MBh_06,023.032a]<BR>
kiṃ no rājyena govinda kiṃ bhogair jīvitena vā  Bhg_01.032c [=MBh_06,023.032c]<BR>
<BR>
yeṣām arthe kāṅkṣitaṃ no rājyaṃ bhogāḥ sukhāni ca  Bhg_01.033a [=MBh_06,023.033a]<BR>
ta ime 'vasthitā yuddhe prāṇāṃs tyaktvā dhanāni ca  Bhg_01.033c [=MBh_06,023.033c]<BR>
<BR>
ācāryāḥ pitaraḥ putrās tathaiva ca pitāmahāḥ  Bhg_01.034a [=MBh_06,023.034a]<BR>
mātulāḥ śvaśurāḥ pautrāḥ syālāḥ saṃbandhinas tathā  Bhg_01.034c [=MBh_06,023.034c]<BR>
<BR>
etān na hantum icchāmi ghnato 'pi madhusūdana  Bhg_01.035a [=MBh_06,023.035a]<BR>
api trailokyarājyasya hetoḥ kiṃ nu mahīkṛte  Bhg_01.035c [=MBh_06,023.035c]<BR>
<BR>
nihatya dhārtarāṣṭrān naḥ kā prītiḥ syāj janārdana  Bhg_01.036a [=MBh_06,023.036a]<BR>
pāpam evāśrayed asmān hatvaitān ātatāyinaḥ  Bhg_01.036c [=MBh_06,023.036c]<BR>
<BR>
tasmān nārhā vayaṃ hantuṃ dhārtarāṣṭrān sabāndhavān  Bhg_01.037a [=MBh_06,023.037a]<BR>
svajanaṃ hi kathaṃ hatvā sukhinaḥ syāma mādhava  Bhg_01.037c [=MBh_06,023.037c]<BR>
<BR>
yady apy ete na paśyanti lobhopahatacetasaḥ  Bhg_01.038a [=MBh_06,023.038a]<BR>
kulakṣayakṛtaṃ doṣaṃ mitradrohe ca pātakam  Bhg_01.038c [=MBh_06,023.038c]<BR>
<BR>
kathaṃ na jñeyam asmābhiḥ pāpād asmān nivartitum  Bhg_01.039a [=MBh_06,023.039a]<BR>
kulakṣayakṛtaṃ doṣaṃ prapaśyadbhir janārdana  Bhg_01.039c [=MBh_06,023.039c]<BR>
<BR>
kulakṣaye praṇaśyanti kuladharmāḥ sanātanāḥ  Bhg_01.040a [=MBh_06,023.040a]<BR>
dharme naṣṭe kulaṃ kṛtsnam adharmo 'bhibhavaty uta  Bhg_01.040c [=MBh_06,023.040c]<BR>
<BR>
adharmābhibhavāt kṛṣṇa praduṣyanti kulastriyaḥ  Bhg_01.041a [=MBh_06,023.041a]<BR>
strīṣu duṣṭāsu vārṣṇeya jāyate varṇasaṃkaraḥ  Bhg_01.041c [=MBh_06,023.041c]<BR>
<BR>
saṃkaro narakāyaiva kulaghnānāṃ kulasya ca  Bhg_01.042a [=MBh_06,023.042a]<BR>
patanti pitaro hy eṣāṃ luptapiṇḍodakakriyāḥ  Bhg_01.042c [=MBh_06,023.042c]<BR>
<BR>
doṣair etaiḥ kulaghnānāṃ varṇasaṃkarakārakaiḥ  Bhg_01.043a [=MBh_06,023.043a]<BR>
utsādyante jātidharmāḥ kuladharmāś ca śāśvatāḥ  Bhg_01.043c [=MBh_06,023.043c]<BR>
<BR>
utsannakuladharmāṇāṃ manuṣyāṇāṃ janārdana  Bhg_01.044a [=MBh_06,023.044a]<BR>
narake niyataṃ vāso bhavatīty anuśuśruma  Bhg_01.044c [=MBh_06,023.044c]<BR>
<BR>
aho bata mahat pāpaṃ kartuṃ vyavasitā vayam  Bhg_01.045a [=MBh_06,023.045a]<BR>
yad rājyasukhalobhena hantuṃ svajanam udyatāḥ  Bhg_01.045c [=MBh_06,023.045c]<BR>
<BR>
yadi mām apratīkāram aśastraṃ śastrapāṇayaḥ  Bhg_01.046a [=MBh_06,023.046a]<BR>
dhārtarāṣṭrā raṇe hanyus tan me kṣemataraṃ bhavet  Bhg_01.046c [=MBh_06,023.046c]<BR>
<BR>
evam uktvārjunaḥ saṃkhye rathopastha upāviśat  Bhg_01.047a [=MBh_06,023.047a]<BR>
visṛjya saśaraṃ cāpaṃ śokasaṃvignamānasaḥ  Bhg_01.047c [=MBh_06,023.047c]<BR>
<BR>
saṃjaya uvāca  Bhg_02.001 [=MBh_06,024.001]<BR>
taṃ tathā kṛpayāviṣṭam aśrupūrṇākulekṣaṇam  Bhg_02.001a [=MBh_06,024.001a]<BR>
viṣīdantam idaṃ vākyam uvāca madhusūdanaḥ  Bhg_02.001c [=MBh_06,024.001c]<BR>
<BR>
śrībhagavān uvāca  Bhg_02.002 [=MBh_06,024.002]<BR>
kutas tvā kaśmalam idaṃ viṣame samupasthitam  Bhg_02.002a [=MBh_06,024.002a]<BR>
anāryajuṣṭam asvargyam akīrtikaram arjuna  Bhg_02.002c [=MBh_06,024.002c]<BR>
<BR>
klaibyaṃ mā sma gamaḥ pārtha naitat tvayy upapadyate  Bhg_02.003a [=MBh_06,024.003a]<BR>
kṣudraṃ hṛdayadaurbalyaṃ tyaktvottiṣṭha paraṃtapa  Bhg_02.003c [=MBh_06,024.003c]<BR>
<BR>
arjuna uvāca  Bhg_02.004 [=MBh_06,024.004]<BR>
kathaṃ bhīṣmam ahaṃ saṃkhye droṇaṃ ca madhusūdana  Bhg_02.004a [=MBh_06,024.004a]<BR>
iṣubhiḥ pratiyotsyāmi pūjārhāv arisūdana  Bhg_02.004c [=MBh_06,024.004c]<BR>
<BR>
gurūn ahatvā hi mahānubhāvāñ; śreyo bhoktuṃ bhaikṣam apīha loke  Bhg_02.005a [=MBh_06,024.005a]<BR>
hatvārthakāmāṃs tu gurūn ihaiva; bhuñjīya bhogān rudhirapradigdhān  Bhg_02.005c [=MBh_06,024.005c]<BR>
<BR>
na caitad vidmaḥ kataran no garīyo; yad vā jayema yadi vā no jayeyuḥ  Bhg_02.006a [=MBh_06,024.006a]<BR>
yān eva hatvā na jijīviṣāmas; te 'vasthitāḥ pramukhe dhārtarāṣṭrāḥ  Bhg_02.006c [=MBh_06,024.006c]<BR>
<BR>
kārpaṇyadoṣopahatasvabhāvaḥ; pṛcchāmi tvāṃ dharmasaṃmūḍhacetāḥ  Bhg_02.007a [=MBh_06,024.007a]<BR>
yac chreyaḥ syān niścitaṃ brūhi tan me; śiṣyas te 'haṃ śādhi māṃ tvāṃ prapannam  Bhg_02.007c [=MBh_06,024.007c]<BR>
<BR>
na hi prapaśyāmi mamāpanudyād; yac chokam ucchoṣaṇam indriyāṇām  Bhg_02.008a [=MBh_06,024.008a]<BR>
avāpya bhūmāv asapatnam ṛddhaṃ; rājyaṃ surāṇām api cādhipatyam  Bhg_02.008c [=MBh_06,024.008c]<BR>
<BR>
saṃjaya uvāca  Bhg_02.009 [=MBh_06,024.009]<BR>
evam uktvā hṛṣīkeśaṃ guḍākeśaḥ paraṃtapa  Bhg_02.009a [=MBh_06,024.009a]<BR>
na yotsya iti govindam uktvā tūṣṇīṃ babhūva ha  Bhg_02.009c [=MBh_06,024.009c]<BR>
<BR>
tam uvāca hṛṣīkeśaḥ prahasann iva bhārata  Bhg_02.010a [=MBh_06,024.010a]<BR>
senayor ubhayor madhye viṣīdantam idaṃ vacaḥ  Bhg_02.010c [=MBh_06,024.010c]<BR>
<BR>
śrībhagavān uvāca  Bhg_02.011 [=MBh_06,024.011]<BR>
aśocyān anvaśocas tvaṃ prajñāvādāṃś ca bhāṣase  Bhg_02.011a [=MBh_06,024.011a]<BR>
gatāsūn agatāsūṃś ca nānuśocanti paṇḍitāḥ  Bhg_02.011c [=MBh_06,024.011c]<BR>
<BR>
na tv evāhaṃ jātu nāsaṃ na tvaṃ neme janādhipāḥ  Bhg_02.012a [=MBh_06,024.012a]<BR>
na caiva na bhaviṣyāmaḥ sarve vayam ataḥ param  Bhg_02.012c [=MBh_06,024.012c]<BR>
<BR>
dehino 'smin yathā dehe kaumāraṃ yauvanaṃ jarā  Bhg_02.013a [=MBh_06,024.013a]<BR>
tathā dehāntaraprāptir dhīras tatra na muhyati  Bhg_02.013c [=MBh_06,024.013c]<BR>
<BR>
mātrāsparśās tu kaunteya śītoṣṇasukhaduḥkhadāḥ  Bhg_02.014a [=MBh_06,024.014a]<BR>
āgamāpāyino 'nityās tāṃs titikṣasva bhārata  Bhg_02.014c [=MBh_06,024.014c]<BR>
<BR>
yaṃ hi na vyathayanty ete puruṣaṃ puruṣarṣabha  Bhg_02.015a [=MBh_06,024.015a]<BR>
samaduḥkhasukhaṃ dhīraṃ so 'mṛtatvāya kalpate  Bhg_02.015c [=MBh_06,024.015c]<BR>
<BR>
nāsato vidyate bhāvo nābhāvo vidyate sataḥ  Bhg_02.016a [=MBh_06,024.016a]<BR>
ubhayor api dṛṣṭo 'ntas tv anayos tattvadarśibhiḥ  Bhg_02.016c [=MBh_06,024.016c]<BR>
<BR>
avināśi tu tad viddhi yena sarvam idaṃ tatam  Bhg_02.017a [=MBh_06,024.017a]<BR>
vināśam avyayasyāsya na kaś cit kartum arhati  Bhg_02.017c [=MBh_06,024.017c]<BR>
<BR>
antavanta ime dehā nityasyoktāḥ śarīriṇaḥ  Bhg_02.018a [=MBh_06,024.018a]<BR>
anāśino 'prameyasya tasmād yudhyasva bhārata  Bhg_02.018c [=MBh_06,024.018c]<BR>
<BR>
ya enaṃ vetti hantāraṃ yaś cainaṃ manyate hatam  Bhg_02.019a [=MBh_06,024.019a]<BR>
ubhau tau na vijānīto nāyaṃ hanti na hanyate  Bhg_02.019c [=MBh_06,024.019c]<BR>
<BR>
na jāyate mriyate vā kadā cin; nāyaṃ bhūtvā bhavitā vā na bhūyaḥ  Bhg_02.020a [=MBh_06,024.020a]<BR>
ajo nityaḥ śāśvato 'yaṃ purāṇo; na hanyate hanyamāne śarīre  Bhg_02.020c [=MBh_06,024.020c]<BR>
<BR>
vedāvināśinaṃ nityaṃ ya enam ajam avyayam  Bhg_02.021a [=MBh_06,024.021a]<BR>
kathaṃ sa puruṣaḥ pārtha kaṃ ghātayati hanti kam  Bhg_02.021c [=MBh_06,024.021c]<BR>
<BR>
vāsāṃsi jīrṇāni yathā vihāya; navāni gṛhṇāti naro 'parāṇi  Bhg_02.022a [=MBh_06,024.022a]<BR>
tathā śarīrāṇi vihāya jīrṇāny; anyāni saṃyāti navāni dehī  Bhg_02.022c [=MBh_06,024.022c]<BR>
<BR>
nainaṃ chindanti śastrāṇi nainaṃ dahati pāvakaḥ  Bhg_02.023a [=MBh_06,024.023a]<BR>
na cainaṃ kledayanty āpo na śoṣayati mārutaḥ  Bhg_02.023c [=MBh_06,024.023c]<BR>
<BR>
acchedyo 'yam adāhyo 'yam akledyo 'śoṣya eva ca  Bhg_02.024a [=MBh_06,024.024a]<BR>
nityaḥ sarvagataḥ sthāṇur acalo 'yaṃ sanātanaḥ  Bhg_02.024c [=MBh_06,024.024c]<BR>
<BR>
avyakto 'yam acintyo 'yam avikāryo 'yam ucyate  Bhg_02.025a [=MBh_06,024.025a]<BR>
tasmād evaṃ viditvainaṃ nānuśocitum arhasi  Bhg_02.025c [=MBh_06,024.025c]<BR>
atha cainaṃ nityajātaṃ nityaṃ vā manyase mṛtam  Bhg_02.026a [=MBh_06,024.026a]<BR>
tathāpi tvaṃ mahābāho nainaṃ śocitum arhasi  Bhg_02.026c [=MBh_06,024.026c]<BR>
<BR>
jātasya hi dhruvo mṛtyur dhruvaṃ janma mṛtasya ca  Bhg_02.027a [=MBh_06,024.027a]<BR>
tasmād aparihārye 'rthe na tvaṃ śocitum arhasi  Bhg_02.027c [=MBh_06,024.027c]<BR>
<BR>
avyaktādīni bhūtāni vyaktamadhyāni bhārata  Bhg_02.028a [=MBh_06,024.028a]<BR>
avyaktanidhanāny eva tatra kā paridevanā  Bhg_02.028c [=MBh_06,024.028c]<BR>
<BR>
āścaryavat paśyati kaś cid enam; āścaryavad vadati tathaiva cānyaḥ  Bhg_02.029a [=MBh_06,024.029a]<BR>
āścaryavac cainam anyaḥ śṛṇoti; śrutvāpy enaṃ veda na caiva kaś cit  Bhg_02.029c [=MBh_06,024.029c]<BR>
dehī nityam avadhyo 'yaṃ dehe sarvasya bhārata  Bhg_02.030a [=MBh_06,024.030a]<BR>
tasmāt sarvāṇi bhūtāni na tvaṃ śocitum arhasi  Bhg_02.030c [=MBh_06,024.030c]<BR>
<BR>
svadharmam api cāvekṣya na vikampitum arhasi  Bhg_02.031a [=MBh_06,024.031a]<BR>
dharmyād dhi yuddhāc chreyo 'nyat kṣatriyasya na vidyate  Bhg_02.031c [=MBh_06,024.031c]<BR>
<BR>
yadṛcchayā copapannaṃ svargadvāram apāvṛtam  Bhg_02.032a [=MBh_06,024.032a]<BR>
sukhinaḥ kṣatriyāḥ pārtha labhante yuddham īdṛśam  Bhg_02.032c [=MBh_06,024.032c]<BR>
<BR>
atha cet tvam imaṃ dharmyaṃ saṃgrāmaṃ na kariṣyasi  Bhg_02.033a [=MBh_06,024.033a]<BR>
tataḥ svadharmaṃ kīrtiṃ ca hitvā pāpam avāpsyasi  Bhg_02.033c [=MBh_06,024.033c]<BR>
<BR>
akīrtiṃ cāpi bhūtāni kathayiṣyanti te 'vyayām  Bhg_02.034a [=MBh_06,024.034a]<BR>
saṃbhāvitasya cākīrtir maraṇād atiricyate  Bhg_02.034c [=MBh_06,024.034c]<BR>
<BR>
bhayād raṇād uparataṃ maṃsyante tvāṃ mahārathāḥ  Bhg_02.035a [=MBh_06,024.035a]<BR>
yeṣāṃ ca tvaṃ bahumato bhūtvā yāsyasi lāghavam  Bhg_02.035c [=MBh_06,024.035c]<BR>
<BR>
avācyavādāṃś ca bahūn vadiṣyanti tavāhitāḥ  Bhg_02.036a [=MBh_06,024.036a]<BR>
nindantas tava sāmarthyaṃ tato duḥkhataraṃ nu kim  Bhg_02.036c [=MBh_06,024.036c]<BR>
<BR>
hato vā prāpsyasi svargaṃ jitvā vā bhokṣyase mahīm  Bhg_02.037a [=MBh_06,024.037a]<BR>
tasmād uttiṣṭha kaunteya yuddhāya kṛtaniścayaḥ  Bhg_02.037c [=MBh_06,024.037c]<BR>
<BR>
sukhaduḥkhe same kṛtvā lābhālābhau jayājayau  Bhg_02.038a [=MBh_06,024.038a]<BR>
tato yuddhāya yujyasva naivaṃ pāpam avāpsyasi  Bhg_02.038c [=MBh_06,024.038c]<BR>
<BR>
eṣā te 'bhihitā sāṃkhye buddhir yoge tv imāṃ śṛṇu  Bhg_02.039a [=MBh_06,024.039a]<BR>
buddhyā yukto yayā pārtha karmabandhaṃ prahāsyasi  Bhg_02.039c [=MBh_06,024.039c]<BR>
<BR>
nehābhikramanāśo 'sti pratyavāyo na vidyate  Bhg_02.040a [=MBh_06,024.040a]<BR>
svalpam apy asya dharmasya trāyate mahato bhayāt  Bhg_02.040c [=MBh_06,024.040c]<BR>
<BR>
vyavasāyātmikā buddhir ekeha kurunandana  Bhg_02.041a [=MBh_06,024.041a]<BR>
bahuśākhā hy anantāś ca buddhayo 'vyavasāyinām  Bhg_02.041c [=MBh_06,024.041c]<BR>
<BR>
yām imāṃ puṣpitāṃ vācaṃ pravadanty avipaścitaḥ  Bhg_02.042a [=MBh_06,024.042a]<BR>
vedavādaratāḥ pārtha nānyad astīti vādinaḥ  Bhg_02.042c [=MBh_06,024.042c]<BR>
<BR>
kāmātmānaḥ svargaparā janmakarmaphalapradām  Bhg_02.043a [=MBh_06,024.043a]<BR>
kriyāviśeṣabahulāṃ bhogaiśvaryagatiṃ prati  Bhg_02.043c [=MBh_06,024.043c]<BR>
<BR>
bhogaiśvaryaprasaktānāṃ tayāpahṛtacetasām  Bhg_02.044a [=MBh_06,024.044a]<BR>
vyavasāyātmikā buddhiḥ samādhau na vidhīyate  Bhg_02.044c [=MBh_06,024.044c]<BR>
<BR>
traiguṇyaviṣayā vedā nistraiguṇyo bhavārjuna  Bhg_02.045a [=MBh_06,024.045a]<BR>
nirdvaṃdvo nityasattvastho niryogakṣema ātmavān  Bhg_02.045c [=MBh_06,024.045c]<BR>
<BR>
yāvān artha udapāne sarvataḥ saṃplutodake  Bhg_02.046a [=MBh_06,024.046a]<BR>
tāvān sarveṣu vedeṣu brāhmaṇasya vijānataḥ  Bhg_02.046c [=MBh_06,024.046c]<BR>
<BR>
karmaṇy evādhikāras te mā phaleṣu kadā cana  Bhg_02.047a [=MBh_06,024.047a]<BR>
mā karmaphalahetur bhūr mā te saṅgo 'stv akarmaṇi  Bhg_02.047c [=MBh_06,024.047c]<BR>
<BR>
yogasthaḥ kuru karmāṇi saṅgaṃ tyaktvā dhanaṃjaya  Bhg_02.048a [=MBh_06,024.048a]<BR>
siddhyasiddhyoḥ samo bhūtvā samatvaṃ yoga ucyate  Bhg_02.048c [=MBh_06,024.048c]<BR>
<BR>
dūreṇa hy avaraṃ karma buddhiyogād dhanaṃjaya  Bhg_02.049a [=MBh_06,024.049a]<BR>
buddhau śaraṇam anviccha kṛpaṇāḥ phalahetavaḥ  Bhg_02.049c [=MBh_06,024.049c]<BR>
<BR>
buddhiyukto jahātīha ubhe sukṛtaduṣkṛte  Bhg_02.050a [=MBh_06,024.050a]<BR>
tasmād yogāya yujyasva yogaḥ karmasu kauśalam  Bhg_02.050c [=MBh_06,024.050c]<BR>
<BR>
karmajaṃ buddhiyuktā hi phalaṃ tyaktvā manīṣiṇaḥ  Bhg_02.051a [=MBh_06,024.051a]<BR>
janmabandhavinirmuktāḥ padaṃ gacchanty anāmayam  Bhg_02.051c [=MBh_06,024.051c]<BR>
<BR>
yadā te mohakalilaṃ buddhir vyatitariṣyati  Bhg_02.052a [=MBh_06,024.052a]<BR>
tadā gantāsi nirvedaṃ śrotavyasya śrutasya ca  Bhg_02.052c [=MBh_06,024.052c]<BR>
<BR>
śrutivipratipannā te yadā sthāsyati niścalā  Bhg_02.053a [=MBh_06,024.053a]<BR>
samādhāv acalā buddhis tadā yogam avāpsyasi  Bhg_02.053c [=MBh_06,024.053c]<BR>
<BR>
arjuna uvāca  Bhg_02.054 [=MBh_06,024.054]<BR>
sthitaprajñasya kā bhāṣā samādhisthasya keśava  Bhg_02.054a [=MBh_06,024.054a]<BR>
sthitadhīḥ kiṃ prabhāṣeta kim āsīta vrajeta kim  Bhg_02.054c [=MBh_06,024.054c]<BR>
<BR>
śrībhagavān uvāca  Bhg_02.055 [=MBh_06,024.055]<BR>
prajahāti yadā kāmān sarvān pārtha manogatān  Bhg_02.055a [=MBh_06,024.055a]<BR>
ātmany evātmanā tuṣṭaḥ sthitaprajñas tadocyate  Bhg_02.055c [=MBh_06,024.055c]<BR>
<BR>
duḥkheṣv anudvignamanāḥ sukheṣu vigataspṛhaḥ  Bhg_02.056a [=MBh_06,024.056a]<BR>
vītarāgabhayakrodhaḥ sthitadhīr munir ucyate  Bhg_02.056c [=MBh_06,024.056c]<BR>
<BR>
yaḥ sarvatrānabhisnehas tat tat prāpya śubhāśubham  Bhg_02.057a [=MBh_06,024.057a]<BR>
nābhinandati na dveṣṭi tasya prajñā pratiṣṭhitā  Bhg_02.057c [=MBh_06,024.057c]<BR>
<BR>
yadā saṃharate cāyaṃ kūrmo 'ṅgānīva sarvaśaḥ  Bhg_02.058a [=MBh_06,024.058a]<BR>
indriyāṇīndriyārthebhyas tasya prajñā pratiṣṭhitā  Bhg_02.058c [=MBh_06,024.058c]<BR>
<BR>
viṣayā vinivartante nirāhārasya dehinaḥ  Bhg_02.059a [=MBh_06,024.059a]<BR>
rasavarjaṃ raso 'py asya paraṃ dṛṣṭvā nivartate  Bhg_02.059c [=MBh_06,024.059c]<BR>
<BR>
yatato hy api kaunteya puruṣasya vipaścitaḥ  Bhg_02.060a [=MBh_06,024.060a]<BR>
indriyāṇi pramāthīni haranti prasabhaṃ manaḥ  Bhg_02.060c [=MBh_06,024.060c]<BR>
<BR>
tāni sarvāṇi saṃyamya yukta āsīta matparaḥ  Bhg_02.061a [=MBh_06,024.061a]<BR>
vaśe hi yasyendriyāṇi tasya prajñā pratiṣṭhitā  Bhg_02.061c [=MBh_06,024.061c]<BR>
<BR>
dhyāyato viṣayān puṃsaḥ saṅgas teṣūpajāyate  Bhg_02.062a [=MBh_06,024.062a]<BR>
saṅgāt saṃjāyate kāmaḥ kāmāt krodho 'bhijāyate  Bhg_02.062c [=MBh_06,024.062c]<BR>
<BR>
krodhād bhavati saṃmohaḥ saṃmohāt smṛtivibhramaḥ  Bhg_02.063a [=MBh_06,024.063a]<BR>
smṛtibhraṃśād buddhināśo buddhināśāt praṇaśyati  Bhg_02.063c [=MBh_06,024.063c]<BR>
<BR>
rāgadveṣaviyuktais tu viṣayān indriyaiś caran  Bhg_02.064a [=MBh_06,024.064a]<BR>
ātmavaśyair vidheyātmā prasādam adhigacchati  Bhg_02.064c [=MBh_06,024.064c]<BR>
<BR>
prasāde sarvaduḥkhānāṃ hānir asyopajāyate  Bhg_02.065a [=MBh_06,024.065a]<BR>
prasannacetaso hy āśu buddhiḥ paryavatiṣṭhate  Bhg_02.065c [=MBh_06,024.065c]<BR>
<BR>
nāsti buddhir ayuktasya na cāyuktasya bhāvanā  Bhg_02.066a [=MBh_06,024.066a]<BR>
na cābhāvayataḥ śāntir aśāntasya kutaḥ sukham  Bhg_02.066c [=MBh_06,024.066c]<BR>
<BR>
indriyāṇāṃ hi caratāṃ yan mano 'nuvidhīyate  Bhg_02.067a [=MBh_06,024.067a]<BR>
tad asya harati prajñāṃ vāyur nāvam ivāmbhasi  Bhg_02.067c [=MBh_06,024.067c]<BR>
<BR>
tasmād yasya mahābāho nigṛhītāni sarvaśaḥ  Bhg_02.068a [=MBh_06,024.068a]<BR>
indriyāṇīndriyārthebhyas tasya prajñā pratiṣṭhitā  Bhg_02.068c [=MBh_06,024.068c]<BR>
<BR>
yā niśā sarvabhūtānāṃ tasyāṃ jāgarti saṃyamī  Bhg_02.069a [=MBh_06,024.069a]<BR>
yasyāṃ jāgrati bhūtāni sā niśā paśyato muneḥ  Bhg_02.069c [=MBh_06,024.069c]<BR>
<BR>
āpūryamāṇam acalapratiṣṭhaṃ; samudram āpaḥ praviśanti yadvat  Bhg_02.070a [=MBh_06,024.070a]<BR>
tadvat kāmā yaṃ praviśanti sarve; sa śāntim āpnoti na kāmakāmī  Bhg_02.070c [=MBh_06,024.070c]<BR>
<BR>
vihāya kāmān yaḥ sarvān pumāṃś carati niḥspṛhaḥ  Bhg_02.071a [=MBh_06,024.071a]<BR>
nirmamo nirahaṃkāraḥ sa śāntim adhigacchati  Bhg_02.071c [=MBh_06,024.071c]<BR>
<BR>
eṣā brāhmī sthitiḥ pārtha naināṃ prāpya vimuhyati  Bhg_02.072a [=MBh_06,024.072a]<BR>
sthitvāsyām antakāle 'pi brahmanirvāṇam ṛcchati  Bhg_02.072c [=MBh_06,024.072c]<BR>
<BR>
arjuna uvāca  Bhg_03.001 [=MBh_06,025.001]<BR>
jyāyasī cet karmaṇas te matā buddhir janārdana  Bhg_03.001a [=MBh_06,025.001a]<BR>
tat kiṃ karmaṇi ghore māṃ niyojayasi keśava  Bhg_03.001c [=MBh_06,025.001c]<BR>
<BR>
vyāmiśreṇaiva vākyena buddhiṃ mohayasīva me  Bhg_03.002a [=MBh_06,025.002a]<BR>
tad ekaṃ vada niścitya yena śreyo 'ham āpnuyām  Bhg_03.002c [=MBh_06,025.002c]<BR>
<BR>
śrībhagavān uvāca  Bhg_03.003 [=MBh_06,025.003]<BR>
loke 'smin dvividhā niṣṭhā purā proktā mayānagha  Bhg_03.003a [=MBh_06,025.003a]<BR>
jñānayogena sāṃkhyānāṃ karmayogena yoginām  Bhg_03.003c [=MBh_06,025.003c]<BR>
<BR>
na karmaṇām anārambhān naiṣkarmyaṃ puruṣo 'śnute  Bhg_03.004a [=MBh_06,025.004a]<BR>
na ca saṃnyasanād eva siddhiṃ samadhigacchati  Bhg_03.004c [=MBh_06,025.004c]<BR>
<BR>
na hi kaś cit kṣaṇam api jātu tiṣṭhaty akarmakṛt  Bhg_03.005a [=MBh_06,025.005a]<BR>
kāryate hy avaśaḥ karma sarvaḥ prakṛtijair guṇaiḥ  Bhg_03.005c [=MBh_06,025.005c]<BR>
<BR>
karmendriyāṇi saṃyamya ya āste manasā smaran  Bhg_03.006a [=MBh_06,025.006a]<BR>
indriyārthān vimūḍhātmā mithyācāraḥ sa ucyate  Bhg_03.006c [=MBh_06,025.006c]<BR>
<BR>
yas tv indriyāṇi manasā niyamyārabhate 'rjuna  Bhg_03.007a [=MBh_06,025.007a]<BR>
karmendriyaiḥ karmayogam asaktaḥ sa viśiṣyate  Bhg_03.007c [=MBh_06,025.007c]<BR>
<BR>
niyataṃ kuru karma tvaṃ karma jyāyo hy akarmaṇaḥ  Bhg_03.008a [=MBh_06,025.008a]<BR>
śarīrayātrāpi ca te na prasidhyed akarmaṇaḥ  Bhg_03.008c [=MBh_06,025.008c]<BR>
<BR>
yajñārthāt karmaṇo 'nyatra loko 'yaṃ karmabandhanaḥ  Bhg_03.009a [=MBh_06,025.009a]<BR>
tadarthaṃ karma kaunteya muktasaṅgaḥ samācara  Bhg_03.009c [=MBh_06,025.009c]<BR>
<BR>
sahayajñāḥ prajāḥ sṛṣṭvā purovāca prajāpatiḥ  Bhg_03.010a [=MBh_06,025.010a]<BR>
anena prasaviṣyadhvam eṣa vo 'stv iṣṭakāmadhuk  Bhg_03.010c [=MBh_06,025.010c]<BR>
<BR>
devān bhāvayatānena te devā bhāvayantu vaḥ  Bhg_03.011a [=MBh_06,025.011a]<BR>
parasparaṃ bhāvayantaḥ śreyaḥ param avāpsyatha  Bhg_03.011c [=MBh_06,025.011c]<BR>
<BR>
iṣṭān bhogān hi vo devā dāsyante yajñabhāvitāḥ  Bhg_03.012a [=MBh_06,025.012a]<BR>
tair dattān apradāyaibhyo yo bhuṅkte stena eva saḥ  Bhg_03.012c [=MBh_06,025.012c]<BR>
<BR>
yajñaśiṣṭāśinaḥ santo mucyante sarvakilbiṣaiḥ  Bhg_03.013a [=MBh_06,025.013a]<BR>
bhuñjate te tv aghaṃ pāpā ye pacanty ātmakāraṇāt  Bhg_03.013c [=MBh_06,025.013c]<BR>
<BR>
annād bhavanti bhūtāni parjanyād annasaṃbhavaḥ  Bhg_03.014a [=MBh_06,025.014a]<BR>
yajñād bhavati parjanyo yajñaḥ karmasamudbhavaḥ  Bhg_03.014c [=MBh_06,025.014c]<BR>
<BR>
karma brahmodbhavaṃ viddhi brahmākṣarasamudbhavam  Bhg_03.015a [=MBh_06,025.015a]<BR>
tasmāt sarvagataṃ brahma nityaṃ yajñe pratiṣṭhitam  Bhg_03.015c [=MBh_06,025.015c]<BR>
<BR>
evaṃ pravartitaṃ cakraṃ nānuvartayatīha yaḥ  Bhg_03.016a [=MBh_06,025.016a]<BR>
aghāyur indriyārāmo moghaṃ pārtha sa jīvati  Bhg_03.016c [=MBh_06,025.016c]<BR>
<BR>
yas tv ātmaratir eva syād ātmatṛptaś ca mānavaḥ  Bhg_03.017a [=MBh_06,025.017a]<BR>
ātmany eva ca saṃtuṣṭas tasya kāryaṃ na vidyate  Bhg_03.017c [=MBh_06,025.017c]<BR>
<BR>
naiva tasya kṛtenārtho nākṛteneha kaś cana  Bhg_03.018a [=MBh_06,025.018a]<BR>
na cāsya sarvabhūteṣu kaś cid arthavyapāśrayaḥ  Bhg_03.018c [=MBh_06,025.018c]<BR>
<BR>
tasmād asaktaḥ satataṃ kāryaṃ karma samācara  Bhg_03.019a [=MBh_06,025.019a]<BR>
asakto hy ācaran karma param āpnoti pūruṣaḥ  Bhg_03.019c [=MBh_06,025.019c]<BR>
<BR>
karmaṇaiva hi saṃsiddhim āsthitā janakādayaḥ  Bhg_03.020a [=MBh_06,025.020a]<BR>
lokasaṃgraham evāpi saṃpaśyan kartum arhasi  Bhg_03.020c [=MBh_06,025.020c]<BR>
<BR>
yad yad ācarati śreṣṭhas tat tad evetaro janaḥ  Bhg_03.021a [=MBh_06,025.021a]<BR>
sa yat pramāṇaṃ kurute lokas tad anuvartate  Bhg_03.021c [=MBh_06,025.021c]<BR>
<BR>
na me pārthāsti kartavyaṃ triṣu lokeṣu kiṃ cana  Bhg_03.022a [=MBh_06,025.022a]<BR>
nānavāptam avāptavyaṃ varta eva ca karmaṇi  Bhg_03.022c [=MBh_06,025.022c]<BR>
<BR>
yadi hy ahaṃ na varteyaṃ jātu karmaṇy atandritaḥ  Bhg_03.023a [=MBh_06,025.023a]<BR>
mama vartmānuvartante manuṣyāḥ pārtha sarvaśaḥ  Bhg_03.023c [=MBh_06,025.023c]<BR>
<BR>
utsīdeyur ime lokā na kuryāṃ karma ced aham  Bhg_03.024a [=MBh_06,025.024a]<BR>
saṃkarasya ca kartā syām upahanyām imāḥ prajāḥ  Bhg_03.024c [=MBh_06,025.024c]<BR>
<BR>
saktāḥ karmaṇy avidvāṃso yathā kurvanti bhārata  Bhg_03.025a [=MBh_06,025.025a]<BR>
kuryād vidvāṃs tathāsaktaś cikīrṣur lokasaṃgraham  Bhg_03.025c [=MBh_06,025.025c]<BR>
<BR>
na buddhibhedaṃ janayed ajñānāṃ karmasaṅginām  Bhg_03.026a [=MBh_06,025.026a]<BR>
joṣayet sarvakarmāṇi vidvān yuktaḥ samācaran  Bhg_03.026c [=MBh_06,025.026c]<BR>
<BR>
prakṛteḥ kriyamāṇāni guṇaiḥ karmāṇi sarvaśaḥ  Bhg_03.027a [=MBh_06,025.027a]<BR>
ahaṃkāravimūḍhātmā kartāham iti manyate  Bhg_03.027c [=MBh_06,025.027c]<BR>
<BR>
tattvavit tu mahābāho guṇakarmavibhāgayoḥ  Bhg_03.028a [=MBh_06,025.028a]<BR>
guṇā guṇeṣu vartanta iti matvā na sajjate  Bhg_03.028c [=MBh_06,025.028c]<BR>
<BR>
prakṛter guṇasaṃmūḍhāḥ sajjante guṇakarmasu  Bhg_03.029a [=MBh_06,025.029a]<BR>
tān akṛtsnavido mandān kṛtsnavin na vicālayet  Bhg_03.029c [=MBh_06,025.029c]<BR>
<BR>
mayi sarvāṇi karmāṇi saṃnyasyādhyātmacetasā  Bhg_03.030a [=MBh_06,025.030a]<BR>
nirāśīr nirmamo bhūtvā yudhyasva vigatajvaraḥ  Bhg_03.030c [=MBh_06,025.030c]<BR>
<BR>
ye me matam idaṃ nityam anutiṣṭhanti mānavāḥ  Bhg_03.031a [=MBh_06,025.031a]<BR>
śraddhāvanto 'nasūyanto mucyante te 'pi karmabhiḥ  Bhg_03.031c [=MBh_06,025.031c]<BR>
<BR>
ye tv etad abhyasūyanto nānutiṣṭhanti me matam  Bhg_03.032a [=MBh_06,025.032a]<BR>
sarvajñānavimūḍhāṃs tān viddhi naṣṭān acetasaḥ  Bhg_03.032c [=MBh_06,025.032c]<BR>
<BR>
sadṛśaṃ ceṣṭate svasyāḥ prakṛter jñānavān api  Bhg_03.033a [=MBh_06,025.033a]<BR>
prakṛtiṃ yānti bhūtāni nigrahaḥ kiṃ kariṣyati  Bhg_03.033c [=MBh_06,025.033c]<BR>
<BR>
indriyasyendriyasyārthe rāgadveṣau vyavasthitau  Bhg_03.034a [=MBh_06,025.034a]<BR>
tayor na vaśam āgacchet tau hy asya paripanthinau  Bhg_03.034c [=MBh_06,025.034c]<BR>
<BR>
śreyān svadharmo viguṇaḥ paradharmāt svanuṣṭhitāt  Bhg_03.035a [=MBh_06,025.035a]<BR>
svadharme nidhanaṃ śreyaḥ paradharmo bhayāvahaḥ  Bhg_03.035c [=MBh_06,025.035c]<BR>
<BR>
arjuna uvāca  Bhg_03.036 [=MBh_06,025.036]<BR>
atha kena prayukto 'yaṃ pāpaṃ carati pūruṣaḥ  Bhg_03.036a [=MBh_06,025.036a]<BR>
anicchann api vārṣṇeya balād iva niyojitaḥ  Bhg_03.036c [=MBh_06,025.036c]<BR>
<BR>
śrībhagavān uvāca  Bhg_03.037 [=MBh_06,025.037]<BR>
kāma eṣa krodha eṣa rajoguṇasamudbhavaḥ  Bhg_03.037a [=MBh_06,025.037a]<BR>
mahāśano mahāpāpmā viddhy enam iha vairiṇam  Bhg_03.037c [=MBh_06,025.037c]<BR>
<BR>
dhūmenāvriyate vahnir yathādarśo malena ca  Bhg_03.038a [=MBh_06,025.038a]<BR>
yatholbenāvṛto garbhas tathā tenedam āvṛtam  Bhg_03.038c [=MBh_06,025.038c]<BR>
<BR>
āvṛtaṃ jñānam etena jñānino nityavairiṇā  Bhg_03.039a [=MBh_06,025.039a]<BR>
kāmarūpeṇa kaunteya duṣpūreṇānalena ca  Bhg_03.039c [=MBh_06,025.039c]<BR>
<BR>
indriyāṇi mano buddhir asyādhiṣṭhānam ucyate  Bhg_03.040a [=MBh_06,025.040a]<BR>
etair vimohayaty eṣa jñānam āvṛtya dehinam  Bhg_03.040c [=MBh_06,025.040c]<BR>
<BR>
tasmāt tvam indriyāṇy ādau niyamya bharatarṣabha  Bhg_03.041a [=MBh_06,025.041a]<BR>
pāpmānaṃ prajahihy enaṃ jñānavijñānanāśanam  Bhg_03.041c [=MBh_06,025.041c]<BR>
<BR>
indriyāṇi parāṇy āhur indriyebhyaḥ paraṃ manaḥ  Bhg_03.042a [=MBh_06,025.042a]<BR>
manasas tu parā buddhir yo buddheḥ paratas tu saḥ  Bhg_03.042c [=MBh_06,025.042c]<BR>
<BR>
evaṃ buddheḥ paraṃ buddhvā saṃstabhyātmānam ātmanā  Bhg_03.043a [=MBh_06,025.043a]<BR>
jahi śatruṃ mahābāho kāmarūpaṃ durāsadam  Bhg_03.043c [=MBh_06,025.043c]<BR>
<BR>
śrībhagavān uvāca  Bhg_04.001 [=MBh_06,026.001]<BR>
imaṃ vivasvate yogaṃ proktavān aham avyayam  Bhg_04.001a [=MBh_06,026.001a]<BR>
vivasvān manave prāha manur ikṣvākave 'bravīt  Bhg_04.001c [=MBh_06,026.001c]<BR>
<BR>
evaṃ paraṃparāprāptam imaṃ rājarṣayo viduḥ  Bhg_04.002a [=MBh_06,026.002a]<BR>
sa kāleneha mahatā yogo naṣṭaḥ paraṃtapa  Bhg_04.002c [=MBh_06,026.002c]<BR>
<BR>
sa evāyaṃ mayā te 'dya yogaḥ proktaḥ purātanaḥ  Bhg_04.003a [=MBh_06,026.003a]<BR>
bhakto 'si me sakhā ceti rahasyaṃ hy etad uttamam  Bhg_04.003c [=MBh_06,026.003c]<BR>
<BR>
arjuna uvāca  Bhg_04.004 [=MBh_06,026.004]<BR>
aparaṃ bhavato janma paraṃ janma vivasvataḥ  Bhg_04.004a [=MBh_06,026.004a]<BR>
katham etad vijānīyāṃ tvam ādau proktavān iti  Bhg_04.004c [=MBh_06,026.004c]<BR>
<BR>
śrībhagavān uvāca  Bhg_04.005 [=MBh_06,026.005]<BR>
bahūni me vyatītāni janmāni tava cārjuna  Bhg_04.005a [=MBh_06,026.005a]<BR>
tāny ahaṃ veda sarvāṇi na tvaṃ vettha paraṃtapa  Bhg_04.005c [=MBh_06,026.005c]<BR>
<BR>
ajo 'pi sann avyayātmā bhūtānām īśvaro 'pi san  Bhg_04.006a [=MBh_06,026.006a]<BR>
prakṛtiṃ svām adhiṣṭhāya saṃbhavāmy ātmamāyayā  Bhg_04.006c [=MBh_06,026.006c]<BR>
<BR>
yadā yadā hi dharmasya glānir bhavati bhārata  Bhg_04.007a [=MBh_06,026.007a]<BR>
abhyutthānam adharmasya tadātmānaṃ sṛjāmy aham  Bhg_04.007c [=MBh_06,026.007c]<BR>
<BR>
paritrāṇāya sādhūnāṃ vināśāya ca duṣkṛtām  Bhg_04.008a [=MBh_06,026.008a]<BR>
dharmasaṃsthāpanārthāya saṃbhavāmi yuge yuge  Bhg_04.008c [=MBh_06,026.008c]<BR>
<BR>
janma karma ca me divyam evaṃ yo vetti tattvataḥ  Bhg_04.009a [=MBh_06,026.009a]<BR>
tyaktvā dehaṃ punarjanma naiti mām eti so 'rjuna  Bhg_04.009c [=MBh_06,026.009c]<BR>
<BR>
vītarāgabhayakrodhā manmayā mām upāśritāḥ  Bhg_04.010a [=MBh_06,026.010a]<BR>
bahavo jñānatapasā pūtā madbhāvam āgatāḥ  Bhg_04.010c [=MBh_06,026.010c]<BR>
<BR>
ye yathā māṃ prapadyante tāṃs tathaiva bhajāmy aham  Bhg_04.011a [=MBh_06,026.011a]<BR>
mama vartmānuvartante manuṣyāḥ pārtha sarvaśaḥ  Bhg_04.011c [=MBh_06,026.011c]<BR>
<BR>
kāṅkṣantaḥ karmaṇāṃ siddhiṃ yajanta iha devatāḥ  Bhg_04.012a [=MBh_06,026.012a]<BR>
kṣipraṃ hi mānuṣe loke siddhir bhavati karmajā  Bhg_04.012c [=MBh_06,026.012c]<BR>
<BR>
cāturvarṇyaṃ mayā sṛṣṭaṃ guṇakarmavibhāgaśaḥ  Bhg_04.013a [=MBh_06,026.013a]<BR>
tasya kartāram api māṃ viddhy akartāram avyayam  Bhg_04.013c [=MBh_06,026.013c]<BR>
<BR>
na māṃ karmāṇi limpanti na me karmaphale spṛhā  Bhg_04.014a [=MBh_06,026.014a]<BR>
iti māṃ yo 'bhijānāti karmabhir na sa badhyate  Bhg_04.014c [=MBh_06,026.014c]<BR>
<BR>
evaṃ jñātvā kṛtaṃ karma pūrvair api mumukṣubhiḥ  Bhg_04.015a [=MBh_06,026.015a]<BR>
kuru karmaiva tasmāt tvaṃ pūrvaiḥ pūrvataraṃ kṛtam  Bhg_04.015c [=MBh_06,026.015c]<BR>
<BR>
kiṃ karma kim akarmeti kavayo 'py atra mohitāḥ  Bhg_04.016a [=MBh_06,026.016a]<BR>
tat te karma pravakṣyāmi yaj jñātvā mokṣyase 'śubhāt  Bhg_04.016c [=MBh_06,026.016c]<BR>
<BR>
karmaṇo hy api boddhavyaṃ boddhavyaṃ ca vikarmaṇaḥ  Bhg_04.017a [=MBh_06,026.017a]<BR>
akarmaṇaś ca boddhavyaṃ gahanā karmaṇo gatiḥ  Bhg_04.017c [=MBh_06,026.017c]<BR>
<BR>
karmaṇy akarma yaḥ paśyed akarmaṇi ca karma yaḥ  Bhg_04.018a [=MBh_06,026.018a]<BR>
sa buddhimān manuṣyeṣu sa yuktaḥ kṛtsnakarmakṛt  Bhg_04.018c [=MBh_06,026.018c]<BR>
<BR>
yasya sarve samārambhāḥ kāmasaṃkalpavarjitāḥ  Bhg_04.019a [=MBh_06,026.019a]<BR>
jñānāgnidagdhakarmāṇaṃ tam āhuḥ paṇḍitaṃ budhāḥ  Bhg_04.019c [=MBh_06,026.019c]<BR>
<BR>
tyaktvā karmaphalāsaṅgaṃ nityatṛpto nirāśrayaḥ  Bhg_04.020a [=MBh_06,026.020a]<BR>
karmaṇy abhipravṛtto 'pi naiva kiṃ cit karoti saḥ  Bhg_04.020c [=MBh_06,026.020c]<BR>
<BR>
nirāśīr yatacittātmā tyaktasarvaparigrahaḥ  Bhg_04.021a [=MBh_06,026.021a]<BR>
śārīraṃ kevalaṃ karma kurvan nāpnoti kilbiṣam  Bhg_04.021c [=MBh_06,026.021c]<BR>
<BR>
yadṛcchālābhasaṃtuṣṭo dvaṃdvātīto vimatsaraḥ  Bhg_04.022a [=MBh_06,026.022a]<BR>
samaḥ siddhāv asiddhau ca kṛtvāpi na nibadhyate  Bhg_04.022c [=MBh_06,026.022c]<BR>
<BR>
gatasaṅgasya muktasya jñānāvasthitacetasaḥ  Bhg_04.023a [=MBh_06,026.023a]<BR>
yajñāyācarataḥ karma samagraṃ pravilīyate  Bhg_04.023c [=MBh_06,026.023c]<BR>
<BR>
brahmārpaṇaṃ brahmahavir brahmāgnau brahmaṇā hutam  Bhg_04.024a [=MBh_06,026.024a]<BR>
brahmaiva tena gantavyaṃ brahmakarmasamādhinā  Bhg_04.024c [=MBh_06,026.024c]<BR>
<BR>
daivam evāpare yajñaṃ yoginaḥ paryupāsate  Bhg_04.025a [=MBh_06,026.025a]<BR>
brahmāgnāv apare yajñaṃ yajñenaivopajuhvati  Bhg_04.025c [=MBh_06,026.025c]<BR>
<BR>
śrotrādīnīndriyāṇy anye saṃyamāgniṣu juhvati  Bhg_04.026a [=MBh_06,026.026a]<BR>
śabdādīn viṣayān anya indriyāgniṣu juhvati  Bhg_04.026c [=MBh_06,026.026c]<BR>
<BR>
sarvāṇīndriyakarmāṇi prāṇakarmāṇi cāpare  Bhg_04.027a [=MBh_06,026.027a]<BR>
ātmasaṃyamayogāgnau juhvati jñānadīpite  Bhg_04.027c [=MBh_06,026.027c]<BR>
<BR>
dravyayajñās tapoyajñā yogayajñās tathāpare  Bhg_04.028a [=MBh_06,026.028a]<BR>
svādhyāyajñānayajñāś ca yatayaḥ saṃśitavratāḥ  Bhg_04.028c [=MBh_06,026.028c]<BR>
<BR>
apāne juhvati prāṇaṃ prāṇe 'pānaṃ tathāpare  Bhg_04.029a [=MBh_06,026.029a]<BR>
prāṇāpānagatī ruddhvā prāṇāyāmaparāyaṇāḥ  Bhg_04.029c [=MBh_06,026.029c]<BR>
<BR>
apare niyatāhārāḥ prāṇān prāṇeṣu juhvati  Bhg_04.030a [=MBh_06,026.030a]<BR>
sarve 'py ete yajñavido yajñakṣapitakalmaṣāḥ  Bhg_04.030c [=MBh_06,026.030c]<BR>
<BR>
yajñaśiṣṭāmṛtabhujo yānti brahma sanātanam  Bhg_04.031a [=MBh_06,026.031a]<BR>
nāyaṃ loko 'sty ayajñasya kuto 'nyaḥ kurusattama  Bhg_04.031c [=MBh_06,026.031c]<BR>
<BR>
evaṃ bahuvidhā yajñā vitatā brahmaṇo mukhe  Bhg_04.032a [=MBh_06,026.032a]<BR>
karmajān viddhi tān sarvān evaṃ jñātvā vimokṣyase  Bhg_04.032c [=MBh_06,026.032c]<BR>
<BR>
śreyān dravyamayād yajñāj jñānayajñaḥ paraṃtapa  Bhg_04.033a [=MBh_06,026.033a]<BR>
sarvaṃ karmākhilaṃ pārtha jñāne parisamāpyate  Bhg_04.033c [=MBh_06,026.033c]<BR>
<BR>
tad viddhi praṇipātena paripraśnena sevayā  Bhg_04.034a [=MBh_06,026.034a]<BR>
upadekṣyanti te jñānaṃ jñāninas tattvadarśinaḥ  Bhg_04.034c [=MBh_06,026.034c]<BR>
<BR>
yaj jñātvā na punar moham evaṃ yāsyasi pāṇḍava  Bhg_04.035a [=MBh_06,026.035a]<BR>
yena bhūtāny aśeṣeṇa drakṣyasy ātmany atho mayi  Bhg_04.035c [=MBh_06,026.035c]<BR>
<BR>
api ced asi pāpebhyaḥ sarvebhyaḥ pāpakṛttamaḥ  Bhg_04.036a [=MBh_06,026.036a]<BR>
sarvaṃ jñānaplavenaiva vṛjinaṃ saṃtariṣyasi  Bhg_04.036c [=MBh_06,026.036c]<BR>
<BR>
yathaidhāṃsi samiddho 'gnir bhasmasāt kurute 'rjuna  Bhg_04.037a [=MBh_06,026.037a]<BR>
jñānāgniḥ sarvakarmāṇi bhasmasāt kurute tathā  Bhg_04.037c [=MBh_06,026.037c]<BR>
<BR>
na hi jñānena sadṛśaṃ pavitram iha vidyate  Bhg_04.038a [=MBh_06,026.038a]<BR>
tat svayaṃ yogasaṃsiddhaḥ kālenātmani vindati  Bhg_04.038c [=MBh_06,026.038c]<BR>
<BR>
śraddhāvāṃl labhate jñānaṃ tatparaḥ saṃyatendriyaḥ  Bhg_04.039a [=MBh_06,026.039a]<BR>
jñānaṃ labdhvā parāṃ śāntim acireṇādhigacchati  Bhg_04.039c [=MBh_06,026.039c]<BR>
<BR>
ajñaś cāśraddadhānaś ca saṃśayātmā vinaśyati  Bhg_04.040a [=MBh_06,026.040a]<BR>
nāyaṃ loko 'sti na paro na sukhaṃ saṃśayātmanaḥ  Bhg_04.040c [=MBh_06,026.040c]<BR>
<BR>
yogasaṃnyastakarmāṇaṃ jñānasaṃchinnasaṃśayam  Bhg_04.041a [=MBh_06,026.041a]<BR>
ātmavantaṃ na karmāṇi nibadhnanti dhanaṃjaya  Bhg_04.041c [=MBh_06,026.041c]<BR>
<BR>
tasmād ajñānasaṃbhūtaṃ hṛtsthaṃ jñānāsinātmanaḥ  Bhg_04.042a [=MBh_06,026.042a]<BR>
chittvainaṃ saṃśayaṃ yogam ātiṣṭhottiṣṭha bhārata  Bhg_04.042c [=MBh_06,026.042c]<BR>
<BR>
arjuna uvāca  Bhg_05.001 [=MBh_06,027.001]<BR>
saṃnyāsaṃ karmaṇāṃ kṛṣṇa punar yogaṃ ca śaṃsasi  Bhg_05.001a [=MBh_06,027.001a]<BR>
yac chreya etayor ekaṃ tan me brūhi suniścitam  Bhg_05.001c [=MBh_06,027.001c]<BR>
<BR>
śrībhagavān uvāca  Bhg_05.002 [=MBh_06,027.002]<BR>
saṃnyāsaḥ karmayogaś ca niḥśreyasakarāv ubhau  Bhg_05.002a [=MBh_06,027.002a]<BR>
tayos tu karmasaṃnyāsāt karmayogo viśiṣyate  Bhg_05.002c [=MBh_06,027.002c]<BR>
<BR>
jñeyaḥ sa nityasaṃnyāsī yo na dveṣṭi na kāṅkṣati  Bhg_05.003a [=MBh_06,027.003a]<BR>
nirdvaṃdvo hi mahābāho sukhaṃ bandhāt pramucyate  Bhg_05.003c [=MBh_06,027.003c]<BR>
<BR>
sāṃkhyayogau pṛthag bālāḥ pravadanti na paṇḍitāḥ  Bhg_05.004a [=MBh_06,027.004a]<BR>
ekam apy āsthitaḥ samyag ubhayor vindate phalam  Bhg_05.004c [=MBh_06,027.004c]<BR>
<BR>
yat sāṃkhyaiḥ prāpyate sthānaṃ tad yogair api gamyate  Bhg_05.005a [=MBh_06,027.005a]<BR>
ekaṃ sāṃkhyaṃ ca yogaṃ ca yaḥ paśyati sa paśyati  Bhg_05.005c [=MBh_06,027.005c]<BR>
<BR>
saṃnyāsas tu mahābāho duḥkham āptum ayogataḥ  Bhg_05.006a [=MBh_06,027.006a]<BR>
yogayukto munir brahma nacireṇādhigacchati  Bhg_05.006c [=MBh_06,027.006c]<BR>
<BR>
yogayukto viśuddhātmā vijitātmā jitendriyaḥ  Bhg_05.007a [=MBh_06,027.007a]<BR>
sarvabhūtātmabhūtātmā kurvann api na lipyate  Bhg_05.007c [=MBh_06,027.007c]<BR>
<BR>
naiva kiṃ cit karomīti yukto manyeta tattvavit  Bhg_05.008a [=MBh_06,027.008a]<BR>
paśyañ śṛṇvan spṛśañ jighrann aśnan gacchan svapañ śvasan  Bhg_05.008c [=MBh_06,027.008c]<BR>
<BR>
pralapan visṛjan gṛhṇann unmiṣan nimiṣann api  Bhg_05.009a [=MBh_06,027.009a]<BR>
indriyāṇīndriyārtheṣu vartanta iti dhārayan  Bhg_05.009c [=MBh_06,027.009c]<BR>
<BR>
brahmaṇy ādhāya karmāṇi saṅgaṃ tyaktvā karoti yaḥ  Bhg_05.010a [=MBh_06,027.010a]<BR>
lipyate na sa pāpena padmapatram ivāmbhasā  Bhg_05.010c [=MBh_06,027.010c]<BR>
<BR>
kāyena manasā buddhyā kevalair indriyair api  Bhg_05.011a [=MBh_06,027.011a]<BR>
yoginaḥ karma kurvanti saṅgaṃ tyaktvātmaśuddhaye  Bhg_05.011c [=MBh_06,027.011c]<BR>
<BR>
yuktaḥ karmaphalaṃ tyaktvā śāntim āpnoti naiṣṭhikīm  Bhg_05.012a [=MBh_06,027.012a]<BR>
ayuktaḥ kāmakāreṇa phale sakto nibadhyate  Bhg_05.012c [=MBh_06,027.012c]<BR>
<BR>
sarvakarmāṇi manasā saṃnyasyāste sukhaṃ vaśī  Bhg_05.013a [=MBh_06,027.013a]<BR>
navadvāre pure dehī naiva kurvan na kārayan  Bhg_05.013c [=MBh_06,027.013c]<BR>
<BR>
na kartṛtvaṃ na karmāṇi lokasya sṛjati prabhuḥ  Bhg_05.014a [=MBh_06,027.014a]<BR>
na karmaphalasaṃyogaṃ svabhāvas tu pravartate  Bhg_05.014c [=MBh_06,027.014c]<BR>
<BR>
nādatte kasya cit pāpaṃ na caiva sukṛtaṃ vibhuḥ  Bhg_05.015a [=MBh_06,027.015a]<BR>
ajñānenāvṛtaṃ jñānaṃ tena muhyanti jantavaḥ  Bhg_05.015c [=MBh_06,027.015c]<BR>
<BR>
jñānena tu tad ajñānaṃ yeṣāṃ nāśitam ātmanaḥ  Bhg_05.016a [=MBh_06,027.016a]<BR>
teṣām ādityavaj jñānaṃ prakāśayati tatparam  Bhg_05.016c [=MBh_06,027.016c]<BR>
<BR>
tadbuddhayas tadātmānas tanniṣṭhās tatparāyaṇāḥ  Bhg_05.017a [=MBh_06,027.017a]<BR>
gacchanty apunarāvṛttiṃ jñānanirdhūtakalmaṣāḥ  Bhg_05.017c [=MBh_06,027.017c]<BR>
<BR>
vidyāvinayasaṃpanne brāhmaṇe gavi hastini  Bhg_05.018a [=MBh_06,027.018a]<BR>
śuni caiva śvapāke ca paṇḍitāḥ samadarśinaḥ  Bhg_05.018c [=MBh_06,027.018c]<BR>
<BR>
ihaiva tair jitaḥ sargo yeṣāṃ sāmye sthitaṃ manaḥ  Bhg_05.019a [=MBh_06,027.019a]<BR>
nirdoṣaṃ hi samaṃ brahma tasmād brahmaṇi te sthitāḥ  Bhg_05.019c [=MBh_06,027.019c]<BR>
<BR>
na prahṛṣyet priyaṃ prāpya nodvijet prāpya cāpriyam  Bhg_05.020a [=MBh_06,027.020a]<BR>
sthirabuddhir asaṃmūḍho brahmavid brahmaṇi sthitaḥ  Bhg_05.020c [=MBh_06,027.020c]<BR>
<BR>
bāhyasparśeṣv asaktātmā vindaty ātmani yat sukham  Bhg_05.021a [=MBh_06,027.021a]<BR>
sa brahmayogayuktātmā sukham akṣayam aśnute  Bhg_05.021c [=MBh_06,027.021c]<BR>
<BR>
ye hi saṃsparśajā bhogā duḥkhayonaya eva te  Bhg_05.022a [=MBh_06,027.022a]<BR>
ādyantavantaḥ kaunteya na teṣu ramate budhaḥ  Bhg_05.022c [=MBh_06,027.022c]<BR>
<BR>
śaknotīhaiva yaḥ soḍhuṃ prāk śarīravimokṣaṇāt  Bhg_05.023a [=MBh_06,027.023a]<BR>
kāmakrodhodbhavaṃ vegaṃ sa yuktaḥ sa sukhī naraḥ  Bhg_05.023c [=MBh_06,027.023c]<BR>
<BR>
yo 'ntaḥsukho 'ntarārāmas tathāntarjyotir eva yaḥ  Bhg_05.024a [=MBh_06,027.024a]<BR>
sa yogī brahmanirvāṇaṃ brahmabhūto 'dhigacchati  Bhg_05.024c [=MBh_06,027.024c]<BR>
<BR>
labhante brahmanirvāṇam ṛṣayaḥ kṣīṇakalmaṣāḥ  Bhg_05.025a [=MBh_06,027.025a]<BR>
chinnadvaidhā yatātmānaḥ sarvabhūtahite ratāḥ  Bhg_05.025c [=MBh_06,027.025c]<BR>
<BR>
kāmakrodhaviyuktānāṃ yatīnāṃ yatacetasām  Bhg_05.026a [=MBh_06,027.026a]<BR>
abhito brahmanirvāṇaṃ vartate viditātmanām  Bhg_05.026c [=MBh_06,027.026c]<BR>
<BR>
sparśān kṛtvā bahir bāhyāṃś cakṣuś caivāntare bhruvoḥ  Bhg_05.027a [=MBh_06,027.027a]<BR>
prāṇāpānau samau kṛtvā nāsābhyantaracāriṇau  Bhg_05.027c [=MBh_06,027.027c]<BR>
<BR>
yatendriyamanobuddhir munir mokṣaparāyaṇaḥ  Bhg_05.028a [=MBh_06,027.028a]<BR>
vigatecchābhayakrodho yaḥ sadā mukta eva saḥ  Bhg_05.028c [=MBh_06,027.028c]<BR>
<BR>
bhoktāraṃ yajñatapasāṃ sarvalokamaheśvaram  Bhg_05.029a [=MBh_06,027.029a]<BR>
suhṛdaṃ sarvabhūtānāṃ jñātvā māṃ śāntim ṛcchati  Bhg_05.029c [=MBh_06,027.029c]<BR>
<BR>
śrībhagavān uvāca  Bhg_06.001 [=MBh_06,028.001]<BR>
anāśritaḥ karmaphalaṃ kāryaṃ karma karoti yaḥ  Bhg_06.001a [=MBh_06,028.001a]<BR>
sa saṃnyāsī ca yogī ca na niragnir na cākriyaḥ  Bhg_06.001c [=MBh_06,028.001c]<BR>
<BR>
yaṃ saṃnyāsam iti prāhur yogaṃ taṃ viddhi pāṇḍava  Bhg_06.002a [=MBh_06,028.002a]<BR>
na hy asaṃnyastasaṃkalpo yogī bhavati kaś cana  Bhg_06.002c [=MBh_06,028.002c]<BR>
<BR>
ārurukṣor muner yogaṃ karma kāraṇam ucyate  Bhg_06.003a [=MBh_06,028.003a]<BR>
yogārūḍhasya tasyaiva śamaḥ kāraṇam ucyate  Bhg_06.003c [=MBh_06,028.003c]<BR>
<BR>
yadā hi nendriyārtheṣu na karmasv anuṣajjate  Bhg_06.004a [=MBh_06,028.004a]<BR>
sarvasaṃkalpasaṃnyāsī yogārūḍhas tadocyate  Bhg_06.004c [=MBh_06,028.004c]<BR>
<BR>
uddhared ātmanātmānaṃ nātmānam avasādayet  Bhg_06.005a [=MBh_06,028.005a]<BR>
ātmaiva hy ātmano bandhur ātmaiva ripur ātmanaḥ  Bhg_06.005c [=MBh_06,028.005c]<BR>
<BR>
bandhur ātmātmanas tasya yenātmaivātmanā jitaḥ  Bhg_06.006a [=MBh_06,028.006a]<BR>
anātmanas tu śatrutve vartetātmaiva śatruvat  Bhg_06.006c [=MBh_06,028.006c]<BR>
<BR>
jitātmanaḥ praśāntasya paramātmā samāhitaḥ  Bhg_06.007a [=MBh_06,028.007a]<BR>
śītoṣṇasukhaduḥkheṣu tathā mānāvamānayoḥ  Bhg_06.007c [=MBh_06,028.007c]<BR>
<BR>
jñānavijñānatṛptātmā kūṭastho vijitendriyaḥ  Bhg_06.008a [=MBh_06,028.008a]<BR>
yukta ity ucyate yogī samaloṣṭāśmakāñcanaḥ  Bhg_06.008c [=MBh_06,028.008c]<BR>
<BR>
suhṛnmitrāryudāsīnamadhyasthadveṣyabandhuṣu  Bhg_06.009a [=MBh_06,028.009a]<BR>
sādhuṣv api ca pāpeṣu samabuddhir viśiṣyate  Bhg_06.009c [=MBh_06,028.009c]<BR>
<BR>
yogī yuñjīta satatam ātmānaṃ rahasi sthitaḥ  Bhg_06.010a [=MBh_06,028.010a]<BR>
ekākī yatacittātmā nirāśīr aparigrahaḥ  Bhg_06.010c [=MBh_06,028.010c]<BR>
<BR>
śucau deśe pratiṣṭhāpya sthiram āsanam ātmanaḥ  Bhg_06.011a [=MBh_06,028.011a]<BR>
nātyucchritaṃ nātinīcaṃ cailājinakuśottaram  Bhg_06.011c [=MBh_06,028.011c]<BR>
<BR>
tatraikāgraṃ manaḥ kṛtvā yatacittendriyakriyaḥ  Bhg_06.012a [=MBh_06,028.012a]<BR>
upaviśyāsane yuñjyād yogam ātmaviśuddhaye  Bhg_06.012c [=MBh_06,028.012c]<BR>
<BR>
samaṃ kāyaśirogrīvaṃ dhārayann acalaṃ sthiraḥ  Bhg_06.013a [=MBh_06,028.013a]<BR>
saṃprekṣya nāsikāgraṃ svaṃ diśaś cānavalokayan  Bhg_06.013c [=MBh_06,028.013c]<BR>
<BR>
praśāntātmā vigatabhīr brahmacārivrate sthitaḥ  Bhg_06.014a [=MBh_06,028.014a]<BR>
manaḥ saṃyamya maccitto yukta āsīta matparaḥ  Bhg_06.014c [=MBh_06,028.014c]<BR>
<BR>
yuñjann evaṃ sadātmānaṃ yogī niyatamānasaḥ  Bhg_06.015a [=MBh_06,028.015a]<BR>
śāntiṃ nirvāṇaparamāṃ matsaṃsthām adhigacchati  Bhg_06.015c [=MBh_06,028.015c]<BR>
<BR>
nātyaśnatas tu yogo 'sti na caikāntam anaśnataḥ  Bhg_06.016a [=MBh_06,028.016a]<BR>
na cātisvapnaśīlasya jāgrato naiva cārjuna  Bhg_06.016c [=MBh_06,028.016c]<BR>
<BR>
yuktāhāravihārasya yuktaceṣṭasya karmasu  Bhg_06.017a [=MBh_06,028.017a]<BR>
yuktasvapnāvabodhasya yogo bhavati duḥkhahā  Bhg_06.017c [=MBh_06,028.017c]<BR>
<BR>
yadā viniyataṃ cittam ātmany evāvatiṣṭhate  Bhg_06.018a [=MBh_06,028.018a]<BR>
niḥspṛhaḥ sarvakāmebhyo yukta ity ucyate tadā  Bhg_06.018c [=MBh_06,028.018c]<BR>
<BR>
yathā dīpo nivātastho neṅgate sopamā smṛtā  Bhg_06.019a [=MBh_06,028.019a]<BR>
yogino yatacittasya yuñjato yogam ātmanaḥ  Bhg_06.019c [=MBh_06,028.019c]<BR>
<BR>
yatroparamate cittaṃ niruddhaṃ yogasevayā  Bhg_06.020a [=MBh_06,028.020a]<BR>
yatra caivātmanātmānaṃ paśyann ātmani tuṣyati  Bhg_06.020c [=MBh_06,028.020c]<BR>
<BR>
sukham ātyantikaṃ yat tad buddhigrāhyam atīndriyam  Bhg_06.021a [=MBh_06,028.021a]<BR>
vetti yatra na caivāyaṃ sthitaś calati tattvataḥ  Bhg_06.021c [=MBh_06,028.021c]<BR>
<BR>
yaṃ labdhvā cāparaṃ lābhaṃ manyate nādhikaṃ tataḥ  Bhg_06.022a [=MBh_06,028.022a]<BR>
yasmin sthito na duḥkhena guruṇāpi vicālyate  Bhg_06.022c [=MBh_06,028.022c]<BR>
<BR>
taṃ vidyād duḥkhasaṃyogaviyogaṃ yogasaṃjñitam  Bhg_06.023a [=MBh_06,028.023a]<BR>
sa niścayena yoktavyo yogo 'nirviṇṇacetasā  Bhg_06.023c [=MBh_06,028.023c]<BR>
<BR>
saṃkalpaprabhavān kāmāṃs tyaktvā sarvān aśeṣataḥ  Bhg_06.024a [=MBh_06,028.024a]<BR>
manasaivendriyagrāmaṃ viniyamya samantataḥ  Bhg_06.024c [=MBh_06,028.024c]<BR>
<BR>
śanaiḥ śanair uparamed buddhyā dhṛtigṛhītayā  Bhg_06.025a [=MBh_06,028.025a]<BR>
ātmasaṃsthaṃ manaḥ kṛtvā na kiṃ cid api cintayet  Bhg_06.025c [=MBh_06,028.025c]<BR>
<BR>
yato yato niścarati manaś cañcalam asthiram  Bhg_06.026a [=MBh_06,028.026a]<BR>
tatas tato niyamyaitad ātmany eva vaśaṃ nayet  Bhg_06.026c [=MBh_06,028.026c]<BR>
<BR>
praśāntamanasaṃ hy enaṃ yoginaṃ sukham uttamam  Bhg_06.027a [=MBh_06,028.027a]<BR>
upaiti śāntarajasaṃ brahmabhūtam akalmaṣam  Bhg_06.027c [=MBh_06,028.027c]<BR>
<BR>
yuñjann evaṃ sadātmānaṃ yogī vigatakalmaṣaḥ  Bhg_06.028a [=MBh_06,028.028a]<BR>
sukhena brahmasaṃsparśam atyantaṃ sukham aśnute  Bhg_06.028c [=MBh_06,028.028c]<BR>
<BR>
sarvabhūtastham ātmānaṃ sarvabhūtāni cātmani  Bhg_06.029a [=MBh_06,028.029a]<BR>
īkṣate yogayuktātmā sarvatra samadarśanaḥ  Bhg_06.029c [=MBh_06,028.029c]<BR>
<BR>
yo māṃ paśyati sarvatra sarvaṃ ca mayi paśyati  Bhg_06.030a [=MBh_06,028.030a]<BR>
tasyāhaṃ na praṇaśyāmi sa ca me na praṇaśyati  Bhg_06.030c [=MBh_06,028.030c]<BR>
<BR>
sarvabhūtasthitaṃ yo māṃ bhajaty ekatvam āsthitaḥ  Bhg_06.031a [=MBh_06,028.031a]<BR>
sarvathā vartamāno 'pi sa yogī mayi vartate  Bhg_06.031c [=MBh_06,028.031c]<BR>
<BR>
ātmaupamyena sarvatra samaṃ paśyati yo 'rjuna  Bhg_06.032a [=MBh_06,028.032a]<BR>
sukhaṃ vā yadi vā duḥkhaṃ sa yogī paramo mataḥ  Bhg_06.032c [=MBh_06,028.032c]<BR>
<BR>
arjuna uvāca  Bhg_06.033 [=MBh_06,028.033]<BR>
yo 'yaṃ yogas tvayā proktaḥ sāmyena madhusūdana  Bhg_06.033a [=MBh_06,028.033a]<BR>
etasyāhaṃ na paśyāmi cañcalatvāt sthitiṃ sthirām  Bhg_06.033c [=MBh_06,028.033c]<BR>
<BR>
cañcalaṃ hi manaḥ kṛṣṇa pramāthi balavad dṛḍham  Bhg_06.034a [=MBh_06,028.034a]<BR>
tasyāhaṃ nigrahaṃ manye vāyor iva suduṣkaram  Bhg_06.034c [=MBh_06,028.034c]<BR>
<BR>
śrībhagavān uvāca  Bhg_06.035 [=MBh_06,028.035]<BR>
asaṃśayaṃ mahābāho mano durnigrahaṃ calam  Bhg_06.035a [=MBh_06,028.035a]<BR>
abhyāsena tu kaunteya vairāgyeṇa ca gṛhyate  Bhg_06.035c [=MBh_06,028.035c]<BR>
<BR>
asaṃyatātmanā yogo duṣprāpa iti me matiḥ  Bhg_06.036a [=MBh_06,028.036a]<BR>
vaśyātmanā tu yatatā śakyo 'vāptum upāyataḥ  Bhg_06.036c [=MBh_06,028.036c]<BR>
<BR>
arjuna uvāca  Bhg_06.037 [=MBh_06,028.037]<BR>
ayatiḥ śraddhayopeto yogāc calitamānasaḥ  Bhg_06.037a [=MBh_06,028.037a]<BR>
aprāpya yogasaṃsiddhiṃ kāṃ gatiṃ kṛṣṇa gacchati  Bhg_06.037c [=MBh_06,028.037c]<BR>
<BR>
kaccin nobhayavibhraṣṭaś chinnābhram iva naśyati  Bhg_06.038a [=MBh_06,028.038a]<BR>
apratiṣṭho mahābāho vimūḍho brahmaṇaḥ pathi  Bhg_06.038c [=MBh_06,028.038c]<BR>
<BR>
etan me saṃśayaṃ kṛṣṇa chettum arhasy aśeṣataḥ  Bhg_06.039a [=MBh_06,028.039a]<BR>
tvad anyaḥ saṃśayasyāsya chettā na hy upapadyate  Bhg_06.039c [=MBh_06,028.039c]<BR>
<BR>
śrībhagavān uvāca  Bhg_06.040 [=MBh_06,028.040]<BR>
pārtha naiveha nāmutra vināśas tasya vidyate  Bhg_06.040a [=MBh_06,028.040a]<BR>
na hi kalyāṇakṛt kaś cid durgatiṃ tāta gacchati  Bhg_06.040c [=MBh_06,028.040c]<BR>
<BR>
prāpya puṇyakṛtāṃl lokān uṣitvā śāśvatīḥ samāḥ  Bhg_06.041a [=MBh_06,028.041a]<BR>
śucīnāṃ śrīmatāṃ gehe yogabhraṣṭo 'bhijāyate  Bhg_06.041c [=MBh_06,028.041c]<BR>
<BR>
atha vā yoginām eva kule bhavati dhīmatām  Bhg_06.042a [=MBh_06,028.042a]<BR>
etad dhi durlabhataraṃ loke janma yad īdṛśam  Bhg_06.042c [=MBh_06,028.042c]<BR>
<BR>
tatra taṃ buddhisaṃyogaṃ labhate paurvadehikam  Bhg_06.043a [=MBh_06,028.043a]<BR>
yatate ca tato bhūyaḥ saṃsiddhau kurunandana  Bhg_06.043c [=MBh_06,028.043c]<BR>
<BR>
pūrvābhyāsena tenaiva hriyate hy avaśo 'pi saḥ  Bhg_06.044a [=MBh_06,028.044a]<BR>
jijñāsur api yogasya śabdabrahmātivartate  Bhg_06.044c [=MBh_06,028.044c]<BR>
<BR>
prayatnād yatamānas tu yogī saṃśuddhakilbiṣaḥ  Bhg_06.045a [=MBh_06,028.045a]<BR>
anekajanmasaṃsiddhas tato yāti parāṃ gatim  Bhg_06.045c [=MBh_06,028.045c]<BR>
<BR>
tapasvibhyo 'dhiko yogī jñānibhyo 'pi mato 'dhikaḥ  Bhg_06.046a [=MBh_06,028.046a]<BR>
karmibhyaś cādhiko yogī tasmād yogī bhavārjuna  Bhg_06.046c [=MBh_06,028.046c]<BR>
<BR>
yoginām api sarveṣāṃ madgatenāntarātmanā  Bhg_06.047a [=MBh_06,028.047a]<BR>
śraddhāvān bhajate yo māṃ sa me yuktatamo mataḥ  Bhg_06.047c [=MBh_06,028.047c]<BR>
<BR>
śrībhagavān uvāca  Bhg_07.001 [=MBh_06,029.001]<BR>
mayy āsaktamanāḥ pārtha yogaṃ yuñjan madāśrayaḥ  Bhg_07.001a [=MBh_06,029.001a]<BR>
asaṃśayaṃ samagraṃ māṃ yathā jñāsyasi tac chṛṇu  Bhg_07.001c [=MBh_06,029.001c]<BR>
<BR>
jñānaṃ te 'haṃ savijñānam idaṃ vakṣyāmy aśeṣataḥ  Bhg_07.002a [=MBh_06,029.002a]<BR>
yaj jñātvā neha bhūyo 'nyaj jñātavyam avaśiṣyate  Bhg_07.002c [=MBh_06,029.002c]<BR>
<BR>
manuṣyāṇāṃ sahasreṣu kaś cid yatati siddhaye  Bhg_07.003a [=MBh_06,029.003a]<BR>
yatatām api siddhānāṃ kaś cin māṃ vetti tattvataḥ  Bhg_07.003c [=MBh_06,029.003c]<BR>
<BR>
bhūmir āpo 'nalo vāyuḥ khaṃ mano buddhir eva ca  Bhg_07.004a [=MBh_06,029.004a]<BR>
ahaṃkāra itīyaṃ me bhinnā prakṛtir aṣṭadhā  Bhg_07.004c [=MBh_06,029.004c]<BR>
<BR>
apareyam itas tv anyāṃ prakṛtiṃ viddhi me parām  Bhg_07.005a [=MBh_06,029.005a]<BR>
jīvabhūtāṃ mahābāho yayedaṃ dhāryate jagat  Bhg_07.005c [=MBh_06,029.005c]<BR>
<BR>
etadyonīni bhūtāni sarvāṇīty upadhāraya  Bhg_07.006a [=MBh_06,029.006a]<BR>
ahaṃ kṛtsnasya jagataḥ prabhavaḥ pralayas tathā  Bhg_07.006c [=MBh_06,029.006c]<BR>
<BR>
mattaḥ parataraṃ nānyat kiṃ cid asti dhanaṃjaya  Bhg_07.007a [=MBh_06,029.007a]<BR>
mayi sarvam idaṃ protaṃ sūtre maṇigaṇā iva  Bhg_07.007c [=MBh_06,029.007c]<BR>
<BR>
raso 'ham apsu kaunteya prabhāsmi śaśisūryayoḥ  Bhg_07.008a [=MBh_06,029.008a]<BR>
praṇavaḥ sarvavedeṣu śabdaḥ khe pauruṣaṃ nṛṣu  Bhg_07.008c [=MBh_06,029.008c]<BR>
<BR>
puṇyo gandhaḥ pṛthivyāṃ ca tejaś cāsmi vibhāvasau  Bhg_07.009a [=MBh_06,029.009a]<BR>
jīvanaṃ sarvabhūteṣu tapaś cāsmi tapasviṣu  Bhg_07.009c [=MBh_06,029.009c]<BR>
<BR>
bījaṃ māṃ sarvabhūtānāṃ viddhi pārtha sanātanam  Bhg_07.010a [=MBh_06,029.010a]<BR>
buddhir buddhimatām asmi tejas tejasvinām aham  Bhg_07.010c [=MBh_06,029.010c]<BR>
<BR>
balaṃ balavatāṃ cāhaṃ kāmarāgavivarjitam  Bhg_07.011a [=MBh_06,029.011a]<BR>
dharmāviruddho bhūteṣu kāmo 'smi bharatarṣabha  Bhg_07.011c [=MBh_06,029.011c]<BR>
<BR>
ye caiva sāttvikā bhāvā rājasās tāmasāś ca ye  Bhg_07.012a [=MBh_06,029.012a]<BR>
matta eveti tān viddhi na tv ahaṃ teṣu te mayi  Bhg_07.012c [=MBh_06,029.012c]<BR>
<BR>
tribhir guṇamayair bhāvair ebhiḥ sarvam idaṃ jagat  Bhg_07.013a [=MBh_06,029.013a]<BR>
mohitaṃ nābhijānāti mām ebhyaḥ param avyayam  Bhg_07.013c [=MBh_06,029.013c]<BR>
<BR>
daivī hy eṣā guṇamayī mama māyā duratyayā  Bhg_07.014a [=MBh_06,029.014a]<BR>
mām eva ye prapadyante māyām etāṃ taranti te  Bhg_07.014c [=MBh_06,029.014c]<BR>
<BR>
na māṃ duṣkṛtino mūḍhāḥ prapadyante narādhamāḥ  Bhg_07.015a [=MBh_06,029.015a]<BR>
māyayāpahṛtajñānā āsuraṃ bhāvam āśritāḥ  Bhg_07.015c [=MBh_06,029.015c]<BR>
<BR>
caturvidhā bhajante māṃ janāḥ sukṛtino 'rjuna  Bhg_07.016a [=MBh_06,029.016a]<BR>
ārto jijñāsur arthārthī jñānī ca bharatarṣabha  Bhg_07.016c [=MBh_06,029.016c]<BR>
<BR>
teṣāṃ jñānī nityayukta ekabhaktir viśiṣyate  Bhg_07.017a [=MBh_06,029.017a]<BR>
priyo hi jñānino 'tyartham ahaṃ sa ca mama priyaḥ  Bhg_07.017c [=MBh_06,029.017c]<BR>
<BR>
udārāḥ sarva evaite jñānī tv ātmaiva me matam  Bhg_07.018a [=MBh_06,029.018a]<BR>
āsthitaḥ sa hi yuktātmā mām evānuttamāṃ gatim  Bhg_07.018c [=MBh_06,029.018c]<BR>
<BR>
bahūnāṃ janmanām ante jñānavān māṃ prapadyate  Bhg_07.019a [=MBh_06,029.019a]<BR>
vāsudevaḥ sarvam iti sa mahātmā sudurlabhaḥ  Bhg_07.019c [=MBh_06,029.019c]<BR>
kāmais tais tair hṛtajñānāḥ prapadyante 'nyadevatāḥ  Bhg_07.020a [=MBh_06,029.020a]<BR>
taṃ taṃ niyamam āsthāya prakṛtyā niyatāḥ svayā  Bhg_07.020c [=MBh_06,029.020c]<BR>
<BR>
yo yo yāṃ yāṃ tanuṃ bhaktaḥ śraddhayārcitum icchati  Bhg_07.021a [=MBh_06,029.021a]<BR>
tasya tasyācalāṃ śraddhāṃ tām eva vidadhāmy aham  Bhg_07.021c [=MBh_06,029.021c]<BR>
<BR>
sa tayā śraddhayā yuktas tasyā rādhanam īhate  Bhg_07.022a [=MBh_06,029.022a]<BR>
labhate ca tataḥ kāmān mayaiva vihitān hi tān  Bhg_07.022c [=MBh_06,029.022c]<BR>
<BR>
antavat tu phalaṃ teṣāṃ tad bhavaty alpamedhasām  Bhg_07.023a [=MBh_06,029.023a]<BR>
devān devayajo yānti madbhaktā yānti mām api  Bhg_07.023c [=MBh_06,029.023c]<BR>
<BR>
avyaktaṃ vyaktim āpannaṃ manyante mām abuddhayaḥ  Bhg_07.024a [=MBh_06,029.024a]<BR>
paraṃ bhāvam ajānanto mamāvyayam anuttamam  Bhg_07.024c [=MBh_06,029.024c]<BR>
<BR>
nāhaṃ prakāśaḥ sarvasya yogamāyāsamāvṛtaḥ  Bhg_07.025a [=MBh_06,029.025a]<BR>
mūḍho 'yaṃ nābhijānāti loko mām ajam avyayam  Bhg_07.025c [=MBh_06,029.025c]<BR>
<BR>
vedāhaṃ samatītāni vartamānāni cārjuna  Bhg_07.026a [=MBh_06,029.026a]<BR>
bhaviṣyāṇi ca bhūtāni māṃ tu veda na kaś cana  Bhg_07.026c [=MBh_06,029.026c]<BR>
<BR>
icchādveṣasamutthena dvaṃdvamohena bhārata  Bhg_07.027a [=MBh_06,029.027a]<BR>
sarvabhūtāni saṃmohaṃ sarge yānti paraṃtapa  Bhg_07.027c [=MBh_06,029.027c]<BR>
<BR>
yeṣāṃ tv antagataṃ pāpaṃ janānāṃ puṇyakarmaṇām  Bhg_07.028a [=MBh_06,029.028a]<BR>
te dvaṃdvamohanirmuktā bhajante māṃ dṛḍhavratāḥ  Bhg_07.028c [=MBh_06,029.028c]<BR>
<BR>
jarāmaraṇamokṣāya mām āśritya yatanti ye  Bhg_07.029a [=MBh_06,029.029a]<BR>
te brahma tad viduḥ kṛtsnam adhyātmaṃ karma cākhilam  Bhg_07.029c [=MBh_06,029.029c]<BR>
<BR>
sādhibhūtādhidaivaṃ māṃ sādhiyajñaṃ ca ye viduḥ  Bhg_07.030a [=MBh_06,029.030a]<BR>
prayāṇakāle 'pi ca māṃ te vidur yuktacetasaḥ  Bhg_07.030c [=MBh_06,029.030c]<BR>
<BR>
arjuna uvāca  Bhg_08.001 [=MBh_06,030.001]<BR>
kiṃ tad brahma kim adhyātmaṃ kiṃ karma puruṣottama  Bhg_08.001a [=MBh_06,030.001a]<BR>
adhibhūtaṃ ca kiṃ proktam adhidaivaṃ kim ucyate  Bhg_08.001c [=MBh_06,030.001c]<BR>
<BR>
adhiyajñaḥ kathaṃ ko 'tra dehe 'smin madhusūdana  Bhg_08.002a [=MBh_06,030.002a]<BR>
prayāṇakāle ca kathaṃ jñeyo 'si niyatātmabhiḥ  Bhg_08.002c [=MBh_06,030.002c]<BR>
<BR>
śrībhagavān uvāca  Bhg_08.003 [=MBh_06,030.003]<BR>
akṣaraṃ brahma paramaṃ svabhāvo 'dhyātmam ucyate  Bhg_08.003a [=MBh_06,030.003a]<BR>
bhūtabhāvodbhavakaro visargaḥ karmasaṃjñitaḥ  Bhg_08.003c [=MBh_06,030.003c]<BR>
<BR>
adhibhūtaṃ kṣaro bhāvaḥ puruṣaś cādhidaivatam  Bhg_08.004a [=MBh_06,030.004a]<BR>
adhiyajño 'ham evātra dehe dehabhṛtāṃ vara  Bhg_08.004c [=MBh_06,030.004c]<BR>
<BR>
antakāle ca mām eva smaran muktvā kalevaram  Bhg_08.005a [=MBh_06,030.005a]<BR>
yaḥ prayāti sa madbhāvaṃ yāti nāsty atra saṃśayaḥ  Bhg_08.005c [=MBh_06,030.005c]<BR>
<BR>
yaṃ yaṃ vāpi smaran bhāvaṃ tyajaty ante kalevaram  Bhg_08.006a [=MBh_06,030.006a]<BR>
taṃ tam evaiti kaunteya sadā tadbhāvabhāvitaḥ  Bhg_08.006c [=MBh_06,030.006c]<BR>
<BR>
tasmāt sarveṣu kāleṣu mām anusmara yudhya ca  Bhg_08.007a [=MBh_06,030.007a]<BR>
mayy arpitamanobuddhir mām evaiṣyasy asaṃśayaḥ  Bhg_08.007c [=MBh_06,030.007c]<BR>
<BR>
abhyāsayogayuktena cetasā nānyagāminā  Bhg_08.008a [=MBh_06,030.008a]<BR>
paramaṃ puruṣaṃ divyaṃ yāti pārthānucintayan  Bhg_08.008c [=MBh_06,030.008c]<BR>
<BR>
kaviṃ purāṇam anuśāsitāram; aṇor aṇīyāṃsam anusmared yaḥ  Bhg_08.009a [=MBh_06,030.009a]<BR>
sarvasya dhātāram acintyarūpam; ādityavarṇaṃ tamasaḥ parastāt  Bhg_08.009c [=MBh_06,030.009c]<BR>
<BR>
prayāṇakāle manasācalena; bhaktyā yukto yogabalena caiva  Bhg_08.010a [=MBh_06,030.010a]<BR>
bhruvor madhye prāṇam āveśya samyak; sa taṃ paraṃ puruṣam upaiti divyam  Bhg_08.010c [=MBh_06,030.010c]<BR>
<BR>
yad akṣaraṃ vedavido vadanti; viśanti yad yatayo vītarāgāḥ  Bhg_08.011a [=MBh_06,030.011a]<BR>
yad icchanto brahmacaryaṃ caranti; tat te padaṃ saṃgraheṇa pravakṣye  Bhg_08.011c [=MBh_06,030.011c]<BR>
<BR>
sarvadvārāṇi saṃyamya mano hṛdi nirudhya ca  Bhg_08.012a [=MBh_06,030.012a]<BR>
mūrdhny ādhāyātmanaḥ prāṇam āsthito yogadhāraṇām  Bhg_08.012c [=MBh_06,030.012c]<BR>
<BR>
om ity ekākṣaraṃ brahma vyāharan mām anusmaran  Bhg_08.013a [=MBh_06,030.013a]<BR>
yaḥ prayāti tyajan dehaṃ sa yāti paramāṃ gatim  Bhg_08.013c [=MBh_06,030.013c]<BR>
<BR>
ananyacetāḥ satataṃ yo māṃ smarati nityaśaḥ  Bhg_08.014a [=MBh_06,030.014a]<BR>
tasyāhaṃ sulabhaḥ pārtha nityayuktasya yoginaḥ  Bhg_08.014c [=MBh_06,030.014c]<BR>
<BR>
mām upetya punarjanma duḥkhālayam aśāśvatam  Bhg_08.015a [=MBh_06,030.015a]<BR>
nāpnuvanti mahātmānaḥ saṃsiddhiṃ paramāṃ gatāḥ  Bhg_08.015c [=MBh_06,030.015c]<BR>
<BR>
ā brahmabhuvanāl lokāḥ punarāvartino 'rjuna  Bhg_08.016a [=MBh_06,030.016a]<BR>
mām upetya tu kaunteya punarjanma na vidyate  Bhg_08.016c [=MBh_06,030.016c]<BR>
<BR>
sahasrayugaparyantam ahar yad brahmaṇo viduḥ  Bhg_08.017a [=MBh_06,030.017a]<BR>
rātriṃ yugasahasrāntāṃ te 'horātravido janāḥ  Bhg_08.017c [=MBh_06,030.017c]<BR>
<BR>
avyaktād vyaktayaḥ sarvāḥ prabhavanty aharāgame  Bhg_08.018a [=MBh_06,030.018a]<BR>
rātryāgame pralīyante tatraivāvyaktasaṃjñake  Bhg_08.018c [=MBh_06,030.018c]<BR>
<BR>
bhūtagrāmaḥ sa evāyaṃ bhūtvā bhūtvā pralīyate  Bhg_08.019a [=MBh_06,030.019a]<BR>
rātryāgame 'vaśaḥ pārtha prabhavaty aharāgame  Bhg_08.019c [=MBh_06,030.019c]<BR>
<BR>
paras tasmāt tu bhāvo 'nyo 'vyakto 'vyaktāt sanātanaḥ  Bhg_08.020a [=MBh_06,030.020a]<BR>
yaḥ sa sarveṣu bhūteṣu naśyatsu na vinaśyati  Bhg_08.020c [=MBh_06,030.020c]<BR>
<BR>
avyakto 'kṣara ity uktas tam āhuḥ paramāṃ gatim  Bhg_08.021a [=MBh_06,030.021a]<BR>
yaṃ prāpya na nivartante tad dhāma paramaṃ mama  Bhg_08.021c [=MBh_06,030.021c]<BR>
<BR>
puruṣaḥ sa paraḥ pārtha bhaktyā labhyas tv ananyayā  Bhg_08.022a [=MBh_06,030.022a]<BR>
yasyāntaḥsthāni bhūtāni yena sarvam idaṃ tatam  Bhg_08.022c [=MBh_06,030.022c]<BR>
<BR>
yatra kāle tv anāvṛttim āvṛttiṃ caiva yoginaḥ  Bhg_08.023a [=MBh_06,030.023a]<BR>
prayātā yānti taṃ kālaṃ vakṣyāmi bharatarṣabha  Bhg_08.023c [=MBh_06,030.023c]<BR>
<BR>
agnir jyotir ahaḥ śuklaḥ ṣaṇmāsā uttarāyaṇam  Bhg_08.024a [=MBh_06,030.024a]<BR>
tatra prayātā gacchanti brahma brahmavido janāḥ  Bhg_08.024c [=MBh_06,030.024c]<BR>
<BR>
dhūmo rātris tathā kṛṣṇaḥ ṣaṇmāsā dakṣiṇāyanam  Bhg_08.025a [=MBh_06,030.025a]<BR>
tatra cāndramasaṃ jyotir yogī prāpya nivartate  Bhg_08.025c [=MBh_06,030.025c]<BR>
<BR>
śuklakṛṣṇe gatī hy ete jagataḥ śāśvate mate  Bhg_08.026a [=MBh_06,030.026a]<BR>
ekayā yāty anāvṛttim anyayāvartate punaḥ  Bhg_08.026c [=MBh_06,030.026c]<BR>
<BR>
naite sṛtī pārtha jānan yogī muhyati kaś cana  Bhg_08.027a [=MBh_06,030.027a]<BR>
tasmāt sarveṣu kāleṣu yogayukto bhavārjuna  Bhg_08.027c [=MBh_06,030.027c]<BR>
<BR>
vedeṣu yajñeṣu tapaḥsu caiva; dāneṣu yat puṇyaphalaṃ pradiṣṭam  Bhg_08.028a [=MBh_06,030.028a]<BR>
atyeti tat sarvam idaṃ viditvā; yogī paraṃ sthānam upaiti cādyam  Bhg_08.028c [=MBh_06,030.028c]<BR>
<BR>
śrībhagavān uvāca  Bhg_09.001 [=MBh_06,031.001]<BR>
idaṃ tu te guhyatamaṃ pravakṣyāmy anasūyave  Bhg_09.001a [=MBh_06,031.001a]<BR>
jñānaṃ vijñānasahitaṃ yaj jñātvā mokṣyase 'śubhāt  Bhg_09.001c [=MBh_06,031.001c]<BR>
<BR>
rājavidyā rājaguhyaṃ pavitram idam uttamam  Bhg_09.002a [=MBh_06,031.002a]<BR>
pratyakṣāvagamaṃ dharmyaṃ susukhaṃ kartum avyayam  Bhg_09.002c [=MBh_06,031.002c]<BR>
<BR>
aśraddadhānāḥ puruṣā dharmasyāsya paraṃtapa  Bhg_09.003a [=MBh_06,031.003a]<BR>
aprāpya māṃ nivartante mṛtyusaṃsāravartmani  Bhg_09.003c [=MBh_06,031.003c]<BR>
<BR>
mayā tatam idaṃ sarvaṃ jagad avyaktamūrtinā  Bhg_09.004a [=MBh_06,031.004a]<BR>
matsthāni sarvabhūtāni na cāhaṃ teṣv avasthitaḥ  Bhg_09.004c [=MBh_06,031.004c]<BR>
<BR>
na ca matsthāni bhūtāni paśya me yogam aiśvaram  Bhg_09.005a [=MBh_06,031.005a]<BR>
bhūtabhṛn na ca bhūtastho mamātmā bhūtabhāvanaḥ  Bhg_09.005c [=MBh_06,031.005c]<BR>
<BR>
yathākāśasthito nityaṃ vāyuḥ sarvatrago mahān  Bhg_09.006a [=MBh_06,031.006a]<BR>
tathā sarvāṇi bhūtāni matsthānīty upadhāraya  Bhg_09.006c [=MBh_06,031.006c]<BR>
<BR>
sarvabhūtāni kaunteya prakṛtiṃ yānti māmikām  Bhg_09.007a [=MBh_06,031.007a]<BR>
kalpakṣaye punas tāni kalpādau visṛjāmy aham  Bhg_09.007c [=MBh_06,031.007c]<BR>
<BR>
prakṛtiṃ svām avaṣṭabhya visṛjāmi punaḥ punaḥ  Bhg_09.008a [=MBh_06,031.008a]<BR>
bhūtagrāmam imaṃ kṛtsnam avaśaṃ prakṛter vaśāt  Bhg_09.008c [=MBh_06,031.008c]<BR>
<BR>
na ca māṃ tāni karmāṇi nibadhnanti dhanaṃjaya  Bhg_09.009a [=MBh_06,031.009a]<BR>
udāsīnavad āsīnam asaktaṃ teṣu karmasu  Bhg_09.009c [=MBh_06,031.009c]<BR>
<BR>
mayādhyakṣeṇa prakṛtiḥ sūyate sacarācaram  Bhg_09.010a [=MBh_06,031.010a]<BR>
hetunānena kaunteya jagad viparivartate  Bhg_09.010c [=MBh_06,031.010c]<BR>
<BR>
avajānanti māṃ mūḍhā mānuṣīṃ tanum āśritam  Bhg_09.011a [=MBh_06,031.011a]<BR>
paraṃ bhāvam ajānanto mama bhūtamaheśvaram  Bhg_09.011c [=MBh_06,031.011c]<BR>
<BR>
moghāśā moghakarmāṇo moghajñānā vicetasaḥ  Bhg_09.012a [=MBh_06,031.012a]<BR>
rākṣasīm āsurīṃ caiva prakṛtiṃ mohinīṃ śritāḥ  Bhg_09.012c [=MBh_06,031.012c]<BR>
<BR>
mahātmānas tu māṃ pārtha daivīṃ prakṛtim āśritāḥ  Bhg_09.013a [=MBh_06,031.013a]<BR>
bhajanty ananyamanaso jñātvā bhūtādim avyayam  Bhg_09.013c [=MBh_06,031.013c]<BR>
<BR>
satataṃ kīrtayanto māṃ yatantaś ca dṛḍhavratāḥ  Bhg_09.014a [=MBh_06,031.014a]<BR>
namasyantaś ca māṃ bhaktyā nityayuktā upāsate  Bhg_09.014c [=MBh_06,031.014c]<BR>
<BR>
jñānayajñena cāpy anye yajanto mām upāsate  Bhg_09.015a [=MBh_06,031.015a]<BR>
ekatvena pṛthaktvena bahudhā viśvatomukham  Bhg_09.015c [=MBh_06,031.015c]<BR>
<BR>
ahaṃ kratur ahaṃ yajñaḥ svadhāham aham auṣadham  Bhg_09.016a [=MBh_06,031.016a]<BR>
mantro 'ham aham evājyam aham agnir ahaṃ hutam  Bhg_09.016c [=MBh_06,031.016c]<BR>
<BR>
pitāham asya jagato mātā dhātā pitāmahaḥ  Bhg_09.017a [=MBh_06,031.017a]<BR>
vedyaṃ pavitram oṃkāra ṛk sāma yajur eva ca  Bhg_09.017c [=MBh_06,031.017c]<BR>
<BR>
gatir bhartā prabhuḥ sākṣī nivāsaḥ śaraṇaṃ suhṛt  Bhg_09.018a [=MBh_06,031.018a]<BR>
prabhavaḥ pralayaḥ sthānaṃ nidhānaṃ bījam avyayam  Bhg_09.018c [=MBh_06,031.018c]<BR>
<BR>
tapāmy aham ahaṃ varṣaṃ nigṛhṇāmy utsṛjāmi ca  Bhg_09.019a [=MBh_06,031.019a]<BR>
amṛtaṃ caiva mṛtyuś ca sad asac cāham arjuna  Bhg_09.019c [=MBh_06,031.019c]<BR>
<BR>
traividyā māṃ somapāḥ pūtapāpā; yajñair iṣṭvā svargatiṃ prārthayante  Bhg_09.020a [=MBh_06,031.020a]<BR>
te puṇyam āsādya surendralokam; aśnanti divyān divi devabhogān  Bhg_09.020c [=MBh_06,031.020c]<BR>
<BR>
te taṃ bhuktvā svargalokaṃ viśālaṃ; kṣīṇe puṇye martyalokaṃ viśanti  Bhg_09.021a [=MBh_06,031.021a]<BR>
evaṃ trayīdharmam anuprapannā; gatāgataṃ kāmakāmā labhante  Bhg_09.021c [=MBh_06,031.021c]<BR>
<BR>
ananyāś cintayanto māṃ ye janāḥ paryupāsate  Bhg_09.022a [=MBh_06,031.022a]<BR>
teṣāṃ nityābhiyuktānāṃ yogakṣemaṃ vahāmy aham  Bhg_09.022c [=MBh_06,031.022c]<BR>
<BR>
ye 'py anyadevatā bhaktā yajante śraddhayānvitāḥ  Bhg_09.023a [=MBh_06,031.023a]<BR>
te 'pi mām eva kaunteya yajanty avidhipūrvakam  Bhg_09.023c [=MBh_06,031.023c]<BR>
<BR>
ahaṃ hi sarvayajñānāṃ bhoktā ca prabhur eva ca  Bhg_09.024a [=MBh_06,031.024a]<BR>
na tu mām abhijānanti tattvenātaś cyavanti te  Bhg_09.024c [=MBh_06,031.024c]<BR>
<BR>
yānti devavratā devān pitṝn yānti pitṛvratāḥ  Bhg_09.025a [=MBh_06,031.025a]<BR>
bhūtāni yānti bhūtejyā yānti madyājino 'pi mām  Bhg_09.025c [=MBh_06,031.025c]<BR>
<BR>
patraṃ puṣpaṃ phalaṃ toyaṃ yo me bhaktyā prayacchati  Bhg_09.026a [=MBh_06,031.026a]<BR>
tad ahaṃ bhaktyupahṛtam aśnāmi prayatātmanaḥ  Bhg_09.026c [=MBh_06,031.026c]<BR>
<BR>
yat karoṣi yad aśnāsi yaj juhoṣi dadāsi yat  Bhg_09.027a [=MBh_06,031.027a]<BR>
yat tapasyasi kaunteya tat kuruṣva madarpaṇam  Bhg_09.027c [=MBh_06,031.027c]<BR>
<BR>
śubhāśubhaphalair evaṃ mokṣyase karmabandhanaiḥ  Bhg_09.028a [=MBh_06,031.028a]<BR>
saṃnyāsayogayuktātmā vimukto mām upaiṣyasi  Bhg_09.028c [=MBh_06,031.028c]<BR>
<BR>
samo 'haṃ sarvabhūteṣu na me dveṣyo 'sti na priyaḥ  Bhg_09.029a [=MBh_06,031.029a]<BR>
ye bhajanti tu māṃ bhaktyā mayi te teṣu cāpy aham  Bhg_09.029c [=MBh_06,031.029c]<BR>
<BR>
api cet sudurācāro bhajate mām ananyabhāk  Bhg_09.030a [=MBh_06,031.030a]<BR>
sādhur eva sa mantavyaḥ samyag vyavasito hi saḥ  Bhg_09.030c [=MBh_06,031.030c]<BR>
<BR>
kṣipraṃ bhavati dharmātmā śaśvacchāntiṃ nigacchati  Bhg_09.031a [=MBh_06,031.031a]<BR>
kaunteya pratijānīhi na me bhaktaḥ praṇaśyati  Bhg_09.031c [=MBh_06,031.031c]<BR>
<BR>
māṃ hi pārtha vyapāśritya ye 'pi syuḥ pāpayonayaḥ  Bhg_09.032a [=MBh_06,031.032a]<BR>
striyo vaiśyās tathā śūdrās te 'pi yānti parāṃ gatim  Bhg_09.032c [=MBh_06,031.032c]<BR>
<BR>
kiṃ punar brāhmaṇāḥ puṇyā bhaktā rājarṣayas tathā  Bhg_09.033a [=MBh_06,031.033a]<BR>
anityam asukhaṃ lokam imaṃ prāpya bhajasva mām  Bhg_09.033c [=MBh_06,031.033c]<BR>
<BR>
manmanā bhava madbhakto madyājī māṃ namaskuru  Bhg_09.034a [=MBh_06,031.034a]<BR>
mām evaiṣyasi yuktvaivam ātmānaṃ matparāyaṇaḥ  Bhg_09.034c [=MBh_06,031.034c]<BR>
<BR>
śrībhagavān uvāca  Bhg_10.001 [=MBh_06,032.001]<BR>
bhūya eva mahābāho śṛṇu me paramaṃ vacaḥ  Bhg_10.001a [=MBh_06,032.001a]<BR>
yat te 'haṃ prīyamāṇāya vakṣyāmi hitakāmyayā  Bhg_10.001c [=MBh_06,032.001c]<BR>
<BR>
na me viduḥ suragaṇāḥ prabhavaṃ na maharṣayaḥ  Bhg_10.002a [=MBh_06,032.002a]<BR>
aham ādir hi devānāṃ maharṣīṇāṃ ca sarvaśaḥ  Bhg_10.002c [=MBh_06,032.002c]<BR>
<BR>
yo mām ajam anādiṃ ca vetti lokamaheśvaram  Bhg_10.003a [=MBh_06,032.003a]<BR>
asaṃmūḍhaḥ sa martyeṣu sarvapāpaiḥ pramucyate  Bhg_10.003c [=MBh_06,032.003c]<BR>
<BR>
buddhir jñānam asaṃmohaḥ kṣamā satyaṃ damaḥ śamaḥ  Bhg_10.004a [=MBh_06,032.004a]<BR>
sukhaṃ duḥkhaṃ bhavo 'bhāvo bhayaṃ cābhayam eva ca  Bhg_10.004c [=MBh_06,032.004c]<BR>
<BR>
ahiṃsā samatā tuṣṭis tapo dānaṃ yaśo 'yaśaḥ  Bhg_10.005a [=MBh_06,032.005a]<BR>
bhavanti bhāvā bhūtānāṃ matta eva pṛthagvidhāḥ  Bhg_10.005c [=MBh_06,032.005c]<BR>
<BR>
maharṣayaḥ sapta pūrve catvāro manavas tathā  Bhg_10.006a [=MBh_06,032.006a]<BR>
madbhāvā mānasā jātā yeṣāṃ loka imāḥ prajāḥ  Bhg_10.006c [=MBh_06,032.006c]<BR>
<BR>
etāṃ vibhūtiṃ yogaṃ ca mama yo vetti tattvataḥ  Bhg_10.007a [=MBh_06,032.007a]<BR>
so 'vikampena yogena yujyate nātra saṃśayaḥ  Bhg_10.007c [=MBh_06,032.007c]<BR>
<BR>
ahaṃ sarvasya prabhavo mattaḥ sarvaṃ pravartate  Bhg_10.008a [=MBh_06,032.008a]<BR>
iti matvā bhajante māṃ budhā bhāvasamanvitāḥ  Bhg_10.008c [=MBh_06,032.008c]<BR>
<BR>
maccittā madgataprāṇā bodhayantaḥ parasparam  Bhg_10.009a [=MBh_06,032.009a]<BR>
kathayantaś ca māṃ nityaṃ tuṣyanti ca ramanti ca  Bhg_10.009c [=MBh_06,032.009c]<BR>
<BR>
teṣāṃ satatayuktānāṃ bhajatāṃ prītipūrvakam  Bhg_10.010a [=MBh_06,032.010a]<BR>
dadāmi buddhiyogaṃ taṃ yena mām upayānti te  Bhg_10.010c [=MBh_06,032.010c]<BR>
<BR>
teṣām evānukampārtham aham ajñānajaṃ tamaḥ  Bhg_10.011a [=MBh_06,032.011a]<BR>
nāśayāmy ātmabhāvastho jñānadīpena bhāsvatā  Bhg_10.011c [=MBh_06,032.011c]<BR>
<BR>
arjuna uvāca  Bhg_10.012 [=MBh_06,032.012]<BR>
paraṃ brahma paraṃ dhāma pavitraṃ paramaṃ bhavān  Bhg_10.012a [=MBh_06,032.012a]<BR>
puruṣaṃ śāśvataṃ divyam ādidevam ajaṃ vibhum  Bhg_10.012c [=MBh_06,032.012c]<BR>
<BR>
āhus tvām ṛṣayaḥ sarve devarṣir nāradas tathā  Bhg_10.013a [=MBh_06,032.013a]<BR>
asito devalo vyāsaḥ svayaṃ caiva bravīṣi me  Bhg_10.013c [=MBh_06,032.013c]<BR>
<BR>
sarvam etad ṛtaṃ manye yan māṃ vadasi keśava  Bhg_10.014a [=MBh_06,032.014a]<BR>
na hi te bhagavan vyaktiṃ vidur devā na dānavāḥ  Bhg_10.014c [=MBh_06,032.014c]<BR>
<BR>
svayam evātmanātmānaṃ vettha tvaṃ puruṣottama  Bhg_10.015a [=MBh_06,032.015a]<BR>
bhūtabhāvana bhūteśa devadeva jagatpate  Bhg_10.015c [=MBh_06,032.015c]<BR>
<BR>
vaktum arhasy aśeṣeṇa divyā hy ātmavibhūtayaḥ  Bhg_10.016a [=MBh_06,032.016a]<BR>
yābhir vibhūtibhir lokān imāṃs tvaṃ vyāpya tiṣṭhasi  Bhg_10.016c [=MBh_06,032.016c]<BR>
<BR>
kathaṃ vidyām ahaṃ yogiṃs tvāṃ sadā paricintayan  Bhg_10.017a [=MBh_06,032.017a]<BR>
keṣu keṣu ca bhāveṣu cintyo 'si bhagavan mayā  Bhg_10.017c [=MBh_06,032.017c]<BR>
<BR>
vistareṇātmano yogaṃ vibhūtiṃ ca janārdana  Bhg_10.018a [=MBh_06,032.018a]<BR>
bhūyaḥ kathaya tṛptir hi śṛṇvato nāsti me 'mṛtam  Bhg_10.018c [=MBh_06,032.018c]<BR>
<BR>
śrībhagavān uvāca  Bhg_10.019 [=MBh_06,032.019]<BR>
hanta te kathayiṣyāmi divyā hy ātmavibhūtayaḥ  Bhg_10.019a [=MBh_06,032.019a]<BR>
prādhānyataḥ kuruśreṣṭha nāsty anto vistarasya me  Bhg_10.019c [=MBh_06,032.019c]<BR>
<BR>
aham ātmā guḍākeśa sarvabhūtāśayasthitaḥ  Bhg_10.020a [=MBh_06,032.020a]<BR>
aham ādiś ca madhyaṃ ca bhūtānām anta eva ca  Bhg_10.020c [=MBh_06,032.020c]<BR>
<BR>
ādityānām ahaṃ viṣṇur jyotiṣāṃ ravir aṃśumān  Bhg_10.021a [=MBh_06,032.021a]<BR>
marīcir marutām asmi nakṣatrāṇām ahaṃ śaśī  Bhg_10.021c [=MBh_06,032.021c]<BR>
<BR>
vedānāṃ sāmavedo 'smi devānām asmi vāsavaḥ  Bhg_10.022a [=MBh_06,032.022a]<BR>
indriyāṇāṃ manaś cāsmi bhūtānām asmi cetanā  Bhg_10.022c [=MBh_06,032.022c]<BR>
<BR>
rudrāṇāṃ śaṃkaraś cāsmi vitteśo yakṣarakṣasām  Bhg_10.023a [=MBh_06,032.023a]<BR>
vasūnāṃ pāvakaś cāsmi meruḥ śikhariṇām aham  Bhg_10.023c [=MBh_06,032.023c]<BR>
<BR>
purodhasāṃ ca mukhyaṃ māṃ viddhi pārtha bṛhaspatim  Bhg_10.024a [=MBh_06,032.024a]<BR>
senānīnām ahaṃ skandaḥ sarasām asmi sāgaraḥ  Bhg_10.024c [=MBh_06,032.024c]<BR>
<BR>
maharṣīṇāṃ bhṛgur ahaṃ girām asmy ekam akṣaram  Bhg_10.025a [=MBh_06,032.025a]<BR>
yajñānāṃ japayajño 'smi sthāvarāṇāṃ himālayaḥ  Bhg_10.025c [=MBh_06,032.025c]<BR>
<BR>
aśvatthaḥ sarvavṛkṣāṇāṃ devarṣīṇāṃ ca nāradaḥ  Bhg_10.026a [=MBh_06,032.026a]<BR>
gandharvāṇāṃ citrarathaḥ siddhānāṃ kapilo muniḥ  Bhg_10.026c [=MBh_06,032.026c]<BR>
<BR>
uccaiḥśravasam aśvānāṃ viddhi mām amṛtodbhavam  Bhg_10.027a [=MBh_06,032.027a]<BR>
airāvataṃ gajendrāṇāṃ narāṇāṃ ca narādhipam  Bhg_10.027c [=MBh_06,032.027c]<BR>
<BR>
āyudhānām ahaṃ vajraṃ dhenūnām asmi kāmadhuk  Bhg_10.028a [=MBh_06,032.028a]<BR>
prajanaś cāsmi kandarpaḥ sarpāṇām asmi vāsukiḥ  Bhg_10.028c [=MBh_06,032.028c]<BR>
<BR>
anantaś cāsmi nāgānāṃ varuṇo yādasām aham  Bhg_10.029a [=MBh_06,032.029a]<BR>
pitṝṇām aryamā cāsmi yamaḥ saṃyamatām aham  Bhg_10.029c [=MBh_06,032.029c]<BR>
<BR>
prahlādaś cāsmi daityānāṃ kālaḥ kalayatām aham  Bhg_10.030a [=MBh_06,032.030a]<BR>
mṛgāṇāṃ ca mṛgendro 'haṃ vainateyaś ca pakṣiṇām  Bhg_10.030c [=MBh_06,032.030c]<BR>
<BR>
pavanaḥ pavatām asmi rāmaḥ śastrabhṛtām aham  Bhg_10.031a [=MBh_06,032.031a]<BR>
jhaṣāṇāṃ makaraś cāsmi srotasām asmi jāhnavī  Bhg_10.031c [=MBh_06,032.031c]<BR>
<BR>
sargāṇām ādir antaś ca madhyaṃ caivāham arjuna  Bhg_10.032a [=MBh_06,032.032a]<BR>
adhyātmavidyā vidyānāṃ vādaḥ pravadatām aham  Bhg_10.032c [=MBh_06,032.032c]<BR>
<BR>
akṣarāṇām akāro 'smi dvaṃdvaḥ sāmāsikasya ca  Bhg_10.033a [=MBh_06,032.033a]<BR>
aham evākṣayaḥ kālo dhātāhaṃ viśvatomukhaḥ  Bhg_10.033c [=MBh_06,032.033c]<BR>
<BR>
mṛtyuḥ sarvaharaś cāham udbhavaś ca bhaviṣyatām  Bhg_10.034a [=MBh_06,032.034a]<BR>
kīrtiḥ śrīr vāk ca nārīṇāṃ smṛtir medhā dhṛtiḥ kṣamā  Bhg_10.034c [=MBh_06,032.034c]<BR>
<BR>
bṛhatsāma tathā sāmnāṃ gāyatrī chandasām aham  Bhg_10.035a [=MBh_06,032.035a]<BR>
māsānāṃ mārgaśīrṣo 'ham ṛtūnāṃ kusumākaraḥ  Bhg_10.035c [=MBh_06,032.035c]<BR>
<BR>
dyūtaṃ chalayatām asmi tejas tejasvinām aham  Bhg_10.036a [=MBh_06,032.036a]<BR>
jayo 'smi vyavasāyo 'smi sattvaṃ sattvavatām aham  Bhg_10.036c [=MBh_06,032.036c]<BR>
<BR>
vṛṣṇīnāṃ vāsudevo 'smi pāṇḍavānāṃ dhanaṃjayaḥ  Bhg_10.037a [=MBh_06,032.037a]<BR>
munīnām apy ahaṃ vyāsaḥ kavīnām uśanā kaviḥ  Bhg_10.037c [=MBh_06,032.037c]<BR>
<BR>
daṇḍo damayatām asmi nītir asmi jigīṣatām  Bhg_10.038a [=MBh_06,032.038a]<BR>
maunaṃ caivāsmi guhyānāṃ jñānaṃ jñānavatām aham  Bhg_10.038c [=MBh_06,032.038c]<BR>
<BR>
yac cāpi sarvabhūtānāṃ bījaṃ tad aham arjuna  Bhg_10.039a [=MBh_06,032.039a]<BR>
na tad asti vinā yat syān mayā bhūtaṃ carācaram  Bhg_10.039c [=MBh_06,032.039c]<BR>
<BR>
nānto 'sti mama divyānāṃ vibhūtīnāṃ paraṃtapa  Bhg_10.040a [=MBh_06,032.040a]<BR>
eṣa tūddeśataḥ prokto vibhūter vistaro mayā  Bhg_10.040c [=MBh_06,032.040c]<BR>
<BR>
yad yad vibhūtimat sattvaṃ śrīmad ūrjitam eva vā  Bhg_10.041a [=MBh_06,032.041a]<BR>
tat tad evāvagaccha tvaṃ mama tejoṃśasaṃbhavam  Bhg_10.041c [=MBh_06,032.041c]<BR>
<BR>
atha vā bahunaitena kiṃ jñātena tavārjuna  Bhg_10.042a [=MBh_06,032.042a]<BR>
viṣṭabhyāham idaṃ kṛtsnam ekāṃśena sthito jagat  Bhg_10.042c [=MBh_06,032.042c]<BR>
<BR>
arjuna uvāca  Bhg_11.001 [=MBh_06,033.001]<BR>
madanugrahāya paramaṃ guhyam adhyātmasaṃjñitam  Bhg_11.001a [=MBh_06,033.001a]<BR>
yat tvayoktaṃ vacas tena moho 'yaṃ vigato mama  Bhg_11.001c [=MBh_06,033.001c]<BR>
<BR>
bhavāpyayau hi bhūtānāṃ śrutau vistaraśo mayā  Bhg_11.002a [=MBh_06,033.002a]<BR>
tvattaḥ kamalapatrākṣa māhātmyam api cāvyayam  Bhg_11.002c [=MBh_06,033.002c]<BR>
<BR>
evam etad yathāttha tvam ātmānaṃ parameśvara  Bhg_11.003a [=MBh_06,033.003a]<BR>
draṣṭum icchāmi te rūpam aiśvaraṃ puruṣottama  Bhg_11.003c [=MBh_06,033.003c]<BR>
<BR>
manyase yadi tac chakyaṃ mayā draṣṭum iti prabho  Bhg_11.004a [=MBh_06,033.004a]<BR>
yogeśvara tato me tvaṃ darśayātmānam avyayam  Bhg_11.004c [=MBh_06,033.004c]<BR>
<BR>
śrībhagavān uvāca  Bhg_11.005 [=MBh_06,033.005]<BR>
paśya me pārtha rūpāṇi śataśo 'tha sahasraśaḥ  Bhg_11.005a [=MBh_06,033.005a]<BR>
nānāvidhāni divyāni nānāvarṇākṛtīni ca  Bhg_11.005c [=MBh_06,033.005c]<BR>
<BR>
paśyādityān vasūn rudrān aśvinau marutas tathā  Bhg_11.006a [=MBh_06,033.006a]<BR>
bahūny adṛṣṭapūrvāṇi paśyāścaryāṇi bhārata  Bhg_11.006c [=MBh_06,033.006c]<BR>
<BR>
ihaikasthaṃ jagat kṛtsnaṃ paśyādya sacarācaram  Bhg_11.007a [=MBh_06,033.007a]<BR>
mama dehe guḍākeśa yac cānyad draṣṭum icchasi  Bhg_11.007c [=MBh_06,033.007c]<BR>
<BR>
na tu māṃ śakyase draṣṭum anenaiva svacakṣuṣā  Bhg_11.008a [=MBh_06,033.008a]<BR>
divyaṃ dadāmi te cakṣuḥ paśya me yogam aiśvaram  Bhg_11.008c [=MBh_06,033.008c]<BR>
<BR>
saṃjaya uvāca  Bhg_11.009 [=MBh_06,033.009]<BR>
evam uktvā tato rājan mahāyogeśvaro hariḥ  Bhg_11.009a [=MBh_06,033.009a]<BR>
darśayām āsa pārthāya paramaṃ rūpam aiśvaram  Bhg_11.009c [=MBh_06,033.009c]<BR>
<BR>
anekavaktranayanam anekādbhutadarśanam  Bhg_11.010a [=MBh_06,033.010a]<BR>
anekadivyābharaṇaṃ divyānekodyatāyudham  Bhg_11.010c [=MBh_06,033.010c]<BR>
<BR>
divyamālyāmbaradharaṃ divyagandhānulepanam  Bhg_11.011a [=MBh_06,033.011a]<BR>
sarvāścaryamayaṃ devam anantaṃ viśvatomukham  Bhg_11.011c [=MBh_06,033.011c]<BR>
<BR>
divi sūryasahasrasya bhaved yugapad utthitā  Bhg_11.012a [=MBh_06,033.012a]<BR>
yadi bhāḥ sadṛśī sā syād bhāsas tasya mahātmanaḥ  Bhg_11.012c [=MBh_06,033.012c]<BR>
<BR>
tatraikasthaṃ jagat kṛtsnaṃ pravibhaktam anekadhā  Bhg_11.013a [=MBh_06,033.013a]<BR>
apaśyad devadevasya śarīre pāṇḍavas tadā  Bhg_11.013c [=MBh_06,033.013c]<BR>
<BR>
tataḥ sa vismayāviṣṭo hṛṣṭaromā dhanaṃjayaḥ  Bhg_11.014a [=MBh_06,033.014a]<BR>
praṇamya śirasā devaṃ kṛtāñjalir abhāṣata  Bhg_11.014c [=MBh_06,033.014c]<BR>
<BR>
arjuna uvāca  Bhg_11.015 [=MBh_06,033.015]<BR>
paśyāmi devāṃs tava deva dehe; sarvāṃs tathā bhūtaviśeṣasaṃghān  Bhg_11.015a [=MBh_06,033.015a]<BR>
brahmāṇam īśaṃ kamalāsanastham; ṛṣīṃś ca sarvān uragāṃś ca divyān  Bhg_11.015c [=MBh_06,033.015c]<BR>
<BR>
anekabāhūdaravaktranetraṃ; paśyāmi tvā sarvato 'nantarūpam  Bhg_11.016a [=MBh_06,033.016a]<BR>
nāntaṃ na madhyaṃ na punas tavādiṃ; paśyāmi viśveśvara viśvarūpa  Bhg_11.016c [=MBh_06,033.016c]<BR>
<BR>
kirīṭinaṃ gadinaṃ cakriṇaṃ ca; tejorāśiṃ sarvato dīptimantam  Bhg_11.017a [=MBh_06,033.017a]<BR>
paśyāmi tvāṃ durnirīkṣyaṃ samantād; dīptānalārkadyutim aprameyam  Bhg_11.017c [=MBh_06,033.017c]<BR>
<BR>
tvam akṣaraṃ paramaṃ veditavyaṃ; tvam asya viśvasya paraṃ nidhānam  Bhg_11.018a [=MBh_06,033.018a]<BR>
tvam avyayaḥ śāśvatadharmagoptā; sanātanas tvaṃ puruṣo mato me  Bhg_11.018c [=MBh_06,033.018c]<BR>
<BR>
anādimadhyāntam anantavīryam; anantabāhuṃ śaśisūryanetram  Bhg_11.019a [=MBh_06,033.019a]<BR>
paśyāmi tvāṃ dīptahutāśavaktraṃ; svatejasā viśvam idaṃ tapantam  Bhg_11.019c [=MBh_06,033.019c]<BR>
<BR>
dyāvāpṛthivyor idam antaraṃ hi; vyāptaṃ tvayaikena diśaś ca sarvāḥ  Bhg_11.020a [=MBh_06,033.020a]<BR>
dṛṣṭvādbhutaṃ rūpam idaṃ tavograṃ; lokatrayaṃ pravyathitaṃ mahātman  Bhg_11.020c [=MBh_06,033.020c]<BR>
<BR>
amī hi tvā surasaṃghā viśanti; ke cid bhītāḥ prāñjalayo gṛṇanti  Bhg_11.021a [=MBh_06,033.021a]<BR>
svastīty uktvā maharṣisiddhasaṃghāḥ; stuvanti tvāṃ stutibhiḥ puṣkalābhiḥ  Bhg_11.021c [=MBh_06,033.021c]<BR>
<BR>
rudrādityā vasavo ye ca sādhyā; viśve 'śvinau marutaś coṣmapāś ca  Bhg_11.022a [=MBh_06,033.022a]<BR>
gandharvayakṣāsurasiddhasaṃghā; vīkṣante tvā vismitāś caiva sarve  Bhg_11.022c [=MBh_06,033.022c]<BR>
<BR>
rūpaṃ mahat te bahuvaktranetraṃ; mahābāho bahubāhūrupādam  Bhg_11.023a [=MBh_06,033.023a]<BR>
bahūdaraṃ bahudaṃṣṭrākarālaṃ; dṛṣṭvā lokāḥ pravyathitās tathāham  Bhg_11.023c [=MBh_06,033.023c]<BR>
<BR>
nabhaḥspṛśaṃ dīptam anekavarṇaṃ; vyāttānanaṃ dīptaviśālanetram  Bhg_11.024a [=MBh_06,033.024a]<BR>
dṛṣṭvā hi tvāṃ pravyathitāntarātmā; dhṛtiṃ na vindāmi śamaṃ ca viṣṇo  Bhg_11.024c [=MBh_06,033.024c]<BR>
<BR>
daṃṣṭrākarālāni ca te mukhāni; dṛṣṭvaiva kālānalasaṃnibhāni  Bhg_11.025a [=MBh_06,033.025a]<BR>
diśo na jāne na labhe ca śarma; prasīda deveśa jagannivāsa  Bhg_11.025c [=MBh_06,033.025c]<BR>
<BR>
amī ca tvāṃ dhṛtarāṣṭrasya putrāḥ; sarve sahaivāvanipālasaṃghaiḥ  Bhg_11.026a [=MBh_06,033.026a]<BR>
bhīṣmo droṇaḥ sūtaputras tathāsau; sahāsmadīyair api yodhamukhyaiḥ  Bhg_11.026c [=MBh_06,033.026c]<BR>
<BR>
vaktrāṇi te tvaramāṇā viśanti; daṃṣṭrākarālāni bhayānakāni  Bhg_11.027a [=MBh_06,033.027a]<BR>
ke cid vilagnā daśanāntareṣu; saṃdṛśyante cūrṇitair uttamāṅgaiḥ  Bhg_11.027c [=MBh_06,033.027c]<BR>
<BR>
yathā nadīnāṃ bahavo 'mbuvegāḥ; samudram evābhimukhā dravanti  Bhg_11.028a [=MBh_06,033.028a]<BR>
tathā tavāmī naralokavīrā; viśanti vaktrāṇy abhivijvalanti  Bhg_11.028c [=MBh_06,033.028c]<BR>
<BR>
yathā pradīptaṃ jvalanaṃ pataṃgā; viśanti nāśāya samṛddhavegāḥ  Bhg_11.029a [=MBh_06,033.029a]<BR>
tathaiva nāśāya viśanti lokās; tavāpi vaktrāṇi samṛddhavegāḥ  Bhg_11.029c [=MBh_06,033.029c]<BR>
<BR>
lelihyase grasamānaḥ samantāl; lokān samagrān vadanair jvaladbhiḥ  Bhg_11.030a [=MBh_06,033.030a]<BR>
tejobhir āpūrya jagat samagraṃ; bhāsas tavogrāḥ pratapanti viṣṇo  Bhg_11.030c [=MBh_06,033.030c]<BR>
<BR>
ākhyāhi me ko bhavān ugrarūpo; namo 'stu te devavara prasīda  Bhg_11.031a [=MBh_06,033.031a]<BR>
vijñātum icchāmi bhavantam ādyaṃ; na hi prajānāmi tava pravṛttim  Bhg_11.031c [=MBh_06,033.031c]<BR>
<BR>
śrībhagavān uvāca  Bhg_11.032 [=MBh_06,033.032]<BR>
kālo 'smi lokakṣayakṛt pravṛddho; lokān samāhartum iha pravṛttaḥ  Bhg_11.032a [=MBh_06,033.032a]<BR>
ṛte 'pi tvā na bhaviṣyanti sarve; ye 'vasthitāḥ pratyanīkeṣu yodhāḥ  Bhg_11.032c [=MBh_06,033.032c]<BR>
<BR>
tasmāt tvam uttiṣṭha yaśo labhasva; jitvā śatrūn bhuṅkṣva rājyaṃ samṛddham  Bhg_11.033a [=MBh_06,033.033a]<BR>
mayaivaite nihatāḥ pūrvam eva; nimittamātraṃ bhava savyasācin  Bhg_11.033c [=MBh_06,033.033c]<BR>
<BR>
droṇaṃ ca bhīṣmaṃ ca jayadrathaṃ ca; karṇaṃ tathānyān api yodhavīrān  Bhg_11.034a [=MBh_06,033.034a]<BR>
mayā hatāṃs tvaṃ jahi mā vyathiṣṭhā; yudhyasva jetāsi raṇe sapatnān  Bhg_11.034c [=MBh_06,033.034c]<BR>
<BR>
saṃjaya uvāca  Bhg_11.035 [=MBh_06,033.035]<BR>
etac chrutvā vacanaṃ keśavasya; kṛtāñjalir vepamānaḥ kirīṭī  Bhg_11.035a [=MBh_06,033.035a]<BR>
namaskṛtvā bhūya evāha kṛṣṇaṃ; sagadgadaṃ bhītabhītaḥ praṇamya  Bhg_11.035c [=MBh_06,033.035c]<BR>
<BR>
arjuna uvāca  Bhg_11.036 [=MBh_06,033.036]<BR>
sthāne hṛṣīkeśa tava prakīrtyā; jagat prahṛṣyaty anurajyate ca  Bhg_11.036a [=MBh_06,033.036a]<BR>
rakṣāṃsi bhītāni diśo dravanti; sarve namasyanti ca siddhasaṃghāḥ  Bhg_11.036c [=MBh_06,033.036c]<BR>
<BR>
kasmāc ca te na nameran mahātman; garīyase brahmaṇo 'py ādikartre  Bhg_11.037a [=MBh_06,033.037a]<BR>
ananta deveśa jagannivāsa; tvam akṣaraṃ sad asat tatparaṃ yat  Bhg_11.037c [=MBh_06,033.037c]<BR>
<BR>
tvam ādidevaḥ puruṣaḥ purāṇas; tvam asya viśvasya paraṃ nidhānam  Bhg_11.038a [=MBh_06,033.038a]<BR>
vettāsi vedyaṃ ca paraṃ ca dhāma; tvayā tataṃ viśvam anantarūpa  Bhg_11.038c [=MBh_06,033.038c]<BR>
<BR>
vāyur yamo 'gnir varuṇaḥ śaśāṅkaḥ; prajāpatis tvaṃ prapitāmahaś ca  Bhg_11.039a [=MBh_06,033.039a]<BR>
namo namas te 'stu sahasrakṛtvaḥ; punaś ca bhūyo 'pi namo namas te  Bhg_11.039c [=MBh_06,033.039c]<BR>
<BR>
namaḥ purastād atha pṛṣṭhatas te; namo 'stu te sarvata eva sarva  Bhg_11.040a [=MBh_06,033.040a]<BR>
anantavīryāmitavikramas tvaṃ; sarvaṃ samāpnoṣi tato 'si sarvaḥ  Bhg_11.040c [=MBh_06,033.040c]<BR>
<BR>
sakheti matvā prasabhaṃ yad uktaṃ; he kṛṣṇa he yādava he sakheti  Bhg_11.041a [=MBh_06,033.041a]<BR>
ajānatā mahimānaṃ tavedaṃ; mayā pramādāt praṇayena vāpi  Bhg_11.041c [=MBh_06,033.041c]<BR>
<BR>
yac cāvahāsārtham asatkṛto 'si; vihāraśayyāsanabhojaneṣu  Bhg_11.042a [=MBh_06,033.042a]<BR>
eko 'tha vāpy acyuta tatsamakṣaṃ; tat kṣāmaye tvām aham aprameyam  Bhg_11.042c [=MBh_06,033.042c]<BR>
<BR>
pitāsi lokasya carācarasya; tvam asya pūjyaś ca gurur garīyān  Bhg_11.043a [=MBh_06,033.043a]<BR>
na tvatsamo 'sty abhyadhikaḥ kuto 'nyo; lokatraye 'py apratimaprabhāva  Bhg_11.043c [=MBh_06,033.043c]<BR>
<BR>
tasmāt praṇamya praṇidhāya kāyaṃ; prasādaye tvām aham īśam īḍyam  Bhg_11.044a [=MBh_06,033.044a]<BR>
piteva putrasya sakheva sakhyuḥ; priyaḥ priyāyārhasi deva soḍhum  Bhg_11.044c [=MBh_06,033.044c]<BR>
<BR>
adṛṣṭapūrvaṃ hṛṣito 'smi dṛṣṭvā; bhayena ca pravyathitaṃ mano me  Bhg_11.045a [=MBh_06,033.045a]<BR>
tad eva me darśaya deva rūpaṃ; prasīda deveśa jagannivāsa  Bhg_11.045c [=MBh_06,033.045c]<BR>
<BR>
kirīṭinaṃ gadinaṃ cakrahastam; icchāmi tvāṃ draṣṭum ahaṃ tathaiva  Bhg_11.046a [=MBh_06,033.046a]<BR>
tenaiva rūpeṇa caturbhujena; sahasrabāho bhava viśvamūrte  Bhg_11.046c [=MBh_06,033.046c]<BR>
<BR>
śrībhagavān uvāca  Bhg_11.047 [=MBh_06,033.047]<BR>
mayā prasannena tavārjunedaṃ; rūpaṃ paraṃ darśitam ātmayogāt  Bhg_11.047a [=MBh_06,033.047a]<BR>
tejomayaṃ viśvam anantam ādyaṃ; yan me tvad anyena na dṛṣṭapūrvam  Bhg_11.047c [=MBh_06,033.047c]<BR>
<BR>
na vedayajñādhyayanair na dānair; na ca kriyābhir na tapobhir ugraiḥ  Bhg_11.048a [=MBh_06,033.048a]<BR>
evaṃrūpaḥ śakya ahaṃ nṛloke; draṣṭuṃ tvad anyena kurupravīra  Bhg_11.048c [=MBh_06,033.048c]<BR>
<BR>
mā te vyathā mā ca vimūḍhabhāvo; dṛṣṭvā rūpaṃ ghoram īdṛṅ mamedam  Bhg_11.049a [=MBh_06,033.049a]<BR>
vyapetabhīḥ prītamanāḥ punas tvaṃ; tad eva me rūpam idaṃ prapaśya  Bhg_11.049c [=MBh_06,033.049c]<BR>
<BR>
saṃjaya uvāca  Bhg_11.050 [=MBh_06,033.050]<BR>
ity arjunaṃ vāsudevas tathoktvā; svakaṃ rūpaṃ darśayām āsa bhūyaḥ  Bhg_11.050a [=MBh_06,033.050a]<BR>
āśvāsayām āsa ca bhītam enaṃ; bhūtvā punaḥ saumyavapur mahātmā  Bhg_11.050c [=MBh_06,033.050c]<BR>
<BR>
arjuna uvāca  Bhg_11.051 [=MBh_06,033.051]<BR>
dṛṣṭvedaṃ mānuṣaṃ rūpaṃ tava saumyaṃ janārdana  Bhg_11.051a [=MBh_06,033.051a]<BR>
idānīm asmi saṃvṛttaḥ sacetāḥ prakṛtiṃ gataḥ  Bhg_11.051c [=MBh_06,033.051c]<BR>
<BR>
śrībhagavān uvāca  Bhg_11.052 [=MBh_06,033.052]<BR>
sudurdarśam idaṃ rūpaṃ dṛṣṭavān asi yan mama  Bhg_11.052a [=MBh_06,033.052a]<BR>
devā apy asya rūpasya nityaṃ darśanakāṅkṣiṇaḥ  Bhg_11.052c [=MBh_06,033.052c]<BR>
<BR>
nāhaṃ vedair na tapasā na dānena na cejyayā  Bhg_11.053a [=MBh_06,033.053a]<BR>
śakya evaṃvidho draṣṭuṃ dṛṣṭavān asi māṃ yathā  Bhg_11.053c [=MBh_06,033.053c]<BR>
<BR>
bhaktyā tv ananyayā śakya aham evaṃvidho 'rjuna  Bhg_11.054a [=MBh_06,033.054a]<BR>
jñātuṃ draṣṭuṃ ca tattvena praveṣṭuṃ ca paraṃtapa  Bhg_11.054c [=MBh_06,033.054c]<BR>
<BR>
matkarmakṛn matparamo madbhaktaḥ saṅgavarjitaḥ  Bhg_11.055a [=MBh_06,033.055a]<BR>
nirvairaḥ sarvabhūteṣu yaḥ sa mām eti pāṇḍava  Bhg_11.055c [=MBh_06,033.055c]<BR>
<BR>
arjuna uvāca  Bhg_12.001 [=MBh_06,034.001]<BR>
evaṃ satatayuktā ye bhaktās tvāṃ paryupāsate  Bhg_12.001a [=MBh_06,034.001a]<BR>
ye cāpy akṣaram avyaktaṃ teṣāṃ ke yogavittamāḥ  Bhg_12.001c [=MBh_06,034.001c]<BR>
<BR>
śrībhagavān uvāca  Bhg_12.002 [=MBh_06,034.002]<BR>
mayy āveśya mano ye māṃ nityayuktā upāsate  Bhg_12.002a [=MBh_06,034.002a]<BR>
śraddhayā parayopetās te me yuktatamā matāḥ  Bhg_12.002c [=MBh_06,034.002c]<BR>
<BR>
ye tv akṣaram anirdeśyam avyaktaṃ paryupāsate  Bhg_12.003a [=MBh_06,034.003a]<BR>
sarvatragam acintyaṃ ca kūṭastham acalaṃ dhruvam  Bhg_12.003c [=MBh_06,034.003c]<BR>
<BR>
saṃniyamyendriyagrāmaṃ sarvatra samabuddhayaḥ  Bhg_12.004a [=MBh_06,034.004a]<BR>
te prāpnuvanti mām eva sarvabhūtahite ratāḥ  Bhg_12.004c [=MBh_06,034.004c]<BR>
<BR>
kleśo 'dhikataras teṣām avyaktāsaktacetasām  Bhg_12.005a [=MBh_06,034.005a]<BR>
avyaktā hi gatir duḥkhaṃ dehavadbhir avāpyate  Bhg_12.005c [=MBh_06,034.005c]<BR>
<BR>
ye tu sarvāṇi karmāṇi mayi saṃnyasya matparāḥ  Bhg_12.006a [=MBh_06,034.006a]<BR>
ananyenaiva yogena māṃ dhyāyanta upāsate  Bhg_12.006c [=MBh_06,034.006c]<BR>
<BR>
teṣām ahaṃ samuddhartā mṛtyusaṃsārasāgarāt  Bhg_12.007a [=MBh_06,034.007a]<BR>
bhavāmi nacirāt pārtha mayy āveśitacetasām  Bhg_12.007c [=MBh_06,034.007c]<BR>
<BR>
mayy eva mana ādhatsva mayi buddhiṃ niveśaya  Bhg_12.008a [=MBh_06,034.008a]<BR>
nivasiṣyasi mayy eva ata ūrdhvaṃ na saṃśayaḥ  Bhg_12.008c [=MBh_06,034.008c]<BR>
<BR>
atha cittaṃ samādhātuṃ na śaknoṣi mayi sthiram  Bhg_12.009a [=MBh_06,034.009a]<BR>
abhyāsayogena tato mām icchāptuṃ dhanaṃjaya  Bhg_12.009c [=MBh_06,034.009c]<BR>
<BR>
abhyāse 'py asamartho 'si matkarmaparamo bhava  Bhg_12.010a [=MBh_06,034.010a]<BR>
madartham api karmāṇi kurvan siddhim avāpsyasi  Bhg_12.010c [=MBh_06,034.010c]<BR>
<BR>
athaitad apy aśakto 'si kartuṃ madyogam āśritaḥ  Bhg_12.011a [=MBh_06,034.011a]<BR>
sarvakarmaphalatyāgaṃ tataḥ kuru yatātmavān  Bhg_12.011c [=MBh_06,034.011c]<BR>
<BR>
śreyo hi jñānam abhyāsāj jñānād dhyānaṃ viśiṣyate  Bhg_12.012a [=MBh_06,034.012a]<BR>
dhyānāt karmaphalatyāgas tyāgāc chāntir anantaram  Bhg_12.012c [=MBh_06,034.012c]<BR>
<BR>
adveṣṭā sarvabhūtānāṃ maitraḥ karuṇa eva ca  Bhg_12.013a [=MBh_06,034.013a]<BR>
nirmamo nirahaṃkāraḥ samaduḥkhasukhaḥ kṣamī  Bhg_12.013c [=MBh_06,034.013c]<BR>
<BR>
saṃtuṣṭaḥ satataṃ yogī yatātmā dṛḍhaniścayaḥ  Bhg_12.014a [=MBh_06,034.014a]<BR>
mayy arpitamanobuddhir yo madbhaktaḥ sa me priyaḥ  Bhg_12.014c [=MBh_06,034.014c]<BR>
<BR>
yasmān nodvijate loko lokān nodvijate ca yaḥ  Bhg_12.015a [=MBh_06,034.015a]<BR>
harṣāmarṣabhayodvegair mukto yaḥ sa ca me priyaḥ  Bhg_12.015c [=MBh_06,034.015c]<BR>
<BR>
anapekṣaḥ śucir dakṣa udāsīno gatavyathaḥ  Bhg_12.016a [=MBh_06,034.016a]<BR>
sarvārambhaparityāgī yo madbhaktaḥ sa me priyaḥ  Bhg_12.016c [=MBh_06,034.016c]<BR>
<BR>
yo na hṛṣyati na dveṣṭi na śocati na kāṅkṣati  Bhg_12.017a [=MBh_06,034.017a]<BR>
śubhāśubhaparityāgī bhaktimān yaḥ sa me priyaḥ  Bhg_12.017c [=MBh_06,034.017c]<BR>
<BR>
samaḥ śatrau ca mitre ca tathā mānāvamānayoḥ  Bhg_12.018a [=MBh_06,034.018a]<BR>
śītoṣṇasukhaduḥkheṣu samaḥ saṅgavivarjitaḥ  Bhg_12.018c [=MBh_06,034.018c]<BR>
<BR>
tulyanindāstutir maunī saṃtuṣṭo yena kena cit  Bhg_12.019a [=MBh_06,034.019a]<BR>
aniketaḥ sthiramatir bhaktimān me priyo naraḥ  Bhg_12.019c [=MBh_06,034.019c]<BR>
<BR>
ye tu dharmyāmṛtam idaṃ yathoktaṃ paryupāsate  Bhg_12.020a [=MBh_06,034.020a]<BR>
śraddadhānā matparamā bhaktās te 'tīva me priyāḥ  Bhg_12.020c [=MBh_06,034.020c]<BR>
<BR>
śrībhagavān uvāca  Bhg_13.001 [=MBh_06,035.001]<BR>
idaṃ śarīraṃ kaunteya kṣetram ity abhidhīyate  Bhg_13.001a [=MBh_06,035.001a]<BR>
etad yo vetti taṃ prāhuḥ kṣetrajña iti tadvidaḥ  Bhg_13.001c [=MBh_06,035.001c]<BR>
<BR>
kṣetrajñaṃ cāpi māṃ viddhi sarvakṣetreṣu bhārata  Bhg_13.002a [=MBh_06,035.002a]<BR>
kṣetrakṣetrajñayor jñānaṃ yat taj jñānaṃ mataṃ mama  Bhg_13.002c [=MBh_06,035.002c]<BR>
<BR>
tat kṣetraṃ yac ca yādṛk ca yadvikāri yataś ca yat  Bhg_13.003a [=MBh_06,035.003a]<BR>
sa ca yo yatprabhāvaś ca tat samāsena me śṛṇu  Bhg_13.003c [=MBh_06,035.003c]<BR>
<BR>
ṛṣibhir bahudhā gītaṃ chandobhir vividhaiḥ pṛthak  Bhg_13.004a [=MBh_06,035.004a]<BR>
brahmasūtrapadaiś caiva hetumadbhir viniścitaiḥ  Bhg_13.004c [=MBh_06,035.004c]<BR>
<BR>
mahābhūtāny ahaṃkāro buddhir avyaktam eva ca  Bhg_13.005a [=MBh_06,035.005a]<BR>
indriyāṇi daśaikaṃ ca pañca cendriyagocarāḥ  Bhg_13.005c [=MBh_06,035.005c]<BR>
<BR>
icchā dveṣaḥ sukhaṃ duḥkhaṃ saṃghātaś cetanā dhṛtiḥ  Bhg_13.006a [=MBh_06,035.006a]<BR>
etat kṣetraṃ samāsena savikāram udāhṛtam  Bhg_13.006c [=MBh_06,035.006c]<BR>
<BR>
amānitvam adambhitvam ahiṃsā kṣāntir ārjavam  Bhg_13.007a [=MBh_06,035.007a]<BR>
ācāryopāsanaṃ śaucaṃ sthairyam ātmavinigrahaḥ  Bhg_13.007c [=MBh_06,035.007c]<BR>
<BR>
indriyārtheṣu vairāgyam anahaṃkāra eva ca  Bhg_13.008a [=MBh_06,035.008a]<BR>
janmamṛtyujarāvyādhiduḥkhadoṣānudarśanam  Bhg_13.008c [=MBh_06,035.008c]<BR>
<BR>
asaktir anabhiṣvaṅgaḥ putradāragṛhādiṣu  Bhg_13.009a [=MBh_06,035.009a]<BR>
nityaṃ ca samacittatvam iṣṭāniṣṭopapattiṣu  Bhg_13.009c [=MBh_06,035.009c]<BR>
<BR>
mayi cānanyayogena bhaktir avyabhicāriṇī  Bhg_13.010a [=MBh_06,035.010a]<BR>
viviktadeśasevitvam aratir janasaṃsadi  Bhg_13.010c [=MBh_06,035.010c]<BR>
<BR>
adhyātmajñānanityatvaṃ tattvajñānārthadarśanam  Bhg_13.011a [=MBh_06,035.011a]<BR>
etaj jñānam iti proktam ajñānaṃ yad ato 'nyathā  Bhg_13.011c [=MBh_06,035.011c]<BR>
<BR>
jñeyaṃ yat tat pravakṣyāmi yaj jñātvāmṛtam aśnute  Bhg_13.012a [=MBh_06,035.012a]<BR>
anādimat paraṃ brahma na sat tan nāsad ucyate  Bhg_13.012c [=MBh_06,035.012c]<BR>
<BR>
sarvataḥpāṇipādaṃ tat sarvatokṣiśiromukham  Bhg_13.013a [=MBh_06,035.013a]<BR>
sarvataḥśrutimal loke sarvam āvṛtya tiṣṭhati  Bhg_13.013c [=MBh_06,035.013c]<BR>
<BR>
sarvendriyaguṇābhāsaṃ sarvendriyavivarjitam  Bhg_13.014a [=MBh_06,035.014a]<BR>
asaktaṃ sarvabhṛc caiva nirguṇaṃ guṇabhoktṛ ca  Bhg_13.014c [=MBh_06,035.014c]<BR>
<BR>
bahir antaś ca bhūtānām acaraṃ caram eva ca  Bhg_13.015a [=MBh_06,035.015a]<BR>
sūkṣmatvāt tad avijñeyaṃ dūrasthaṃ cāntike ca tat  Bhg_13.015c [=MBh_06,035.015c]<BR>
<BR>
avibhaktaṃ ca bhūteṣu vibhaktam iva ca sthitam  Bhg_13.016a [=MBh_06,035.016a]<BR>
bhūtabhartṛ ca taj jñeyaṃ grasiṣṇu prabhaviṣṇu ca  Bhg_13.016c [=MBh_06,035.016c]<BR>
<BR>
jyotiṣām api taj jyotis tamasaḥ param ucyate  Bhg_13.017a [=MBh_06,035.017a]<BR>
jñānaṃ jñeyaṃ jñānagamyaṃ hṛdi sarvasya viṣṭhitam  Bhg_13.017c [=MBh_06,035.017c]<BR>
<BR>
iti kṣetraṃ tathā jñānaṃ jñeyaṃ coktaṃ samāsataḥ  Bhg_13.018a [=MBh_06,035.018a]<BR>
madbhakta etad vijñāya madbhāvāyopapadyate  Bhg_13.018c [=MBh_06,035.018c]<BR>
<BR>
prakṛtiṃ puruṣaṃ caiva viddhy anādī ubhāv api  Bhg_13.019a [=MBh_06,035.019a]<BR>
vikārāṃś ca guṇāṃś caiva viddhi prakṛtisaṃbhavān  Bhg_13.019c [=MBh_06,035.019c]<BR>
<BR>
kāryakāraṇakartṛtve hetuḥ prakṛtir ucyate  Bhg_13.020a [=MBh_06,035.020a]<BR>
puruṣaḥ sukhaduḥkhānāṃ bhoktṛtve hetur ucyate  Bhg_13.020c [=MBh_06,035.020c]<BR>
<BR>
puruṣaḥ prakṛtistho hi bhuṅkte prakṛtijān guṇān  Bhg_13.021a [=MBh_06,035.021a]<BR>
kāraṇaṃ guṇasaṅgo 'sya sadasadyonijanmasu  Bhg_13.021c [=MBh_06,035.021c]<BR>
<BR>
upadraṣṭānumantā ca bhartā bhoktā maheśvaraḥ  Bhg_13.022a [=MBh_06,035.022a]<BR>
paramātmeti cāpy ukto dehe 'smin puruṣaḥ paraḥ  Bhg_13.022c [=MBh_06,035.022c]<BR>
<BR>
ya evaṃ vetti puruṣaṃ prakṛtiṃ ca guṇaiḥ saha  Bhg_13.023a [=MBh_06,035.023a]<BR>
sarvathā vartamāno 'pi na sa bhūyo 'bhijāyate  Bhg_13.023c [=MBh_06,035.023c]<BR>
<BR>
dhyānenātmani paśyanti ke cid ātmānam ātmanā  Bhg_13.024a [=MBh_06,035.024a]<BR>
anye sāṃkhyena yogena karmayogena cāpare  Bhg_13.024c [=MBh_06,035.024c]<BR>
<BR>
anye tv evam ajānantaḥ śrutvānyebhya upāsate  Bhg_13.025a [=MBh_06,035.025a]<BR>
te 'pi cātitaranty eva mṛtyuṃ śrutiparāyaṇāḥ  Bhg_13.025c [=MBh_06,035.025c]<BR>
<BR>
yāvat saṃjāyate kiṃ cit sattvaṃ sthāvarajaṅgamam  Bhg_13.026a [=MBh_06,035.026a]<BR>
kṣetrakṣetrajñasaṃyogāt tad viddhi bharatarṣabha  Bhg_13.026c [=MBh_06,035.026c]<BR>
<BR>
samaṃ sarveṣu bhūteṣu tiṣṭhantaṃ parameśvaram  Bhg_13.027a [=MBh_06,035.027a]<BR>
vinaśyatsv avinaśyantaṃ yaḥ paśyati sa paśyati  Bhg_13.027c [=MBh_06,035.027c]<BR>
<BR>
samaṃ paśyan hi sarvatra samavasthitam īśvaram  Bhg_13.028a [=MBh_06,035.028a]<BR>
na hinasty ātmanātmānaṃ tato yāti parāṃ gatim  Bhg_13.028c [=MBh_06,035.028c]<BR>
<BR>
prakṛtyaiva ca karmāṇi kriyamāṇāni sarvaśaḥ  Bhg_13.029a [=MBh_06,035.029a]<BR>
yaḥ paśyati tathātmānam akartāraṃ sa paśyati  Bhg_13.029c [=MBh_06,035.029c]<BR>
<BR>
yadā bhūtapṛthagbhāvam ekastham anupaśyati  Bhg_13.030a [=MBh_06,035.030a]<BR>
tata eva ca vistāraṃ brahma saṃpadyate tadā  Bhg_13.030c [=MBh_06,035.030c]<BR>
<BR>
anāditvān nirguṇatvāt paramātmāyam avyayaḥ  Bhg_13.031a [=MBh_06,035.031a]<BR>
śarīrastho 'pi kaunteya na karoti na lipyate  Bhg_13.031c [=MBh_06,035.031c]<BR>
<BR>
yathā sarvagataṃ saukṣmyād ākāśaṃ nopalipyate  Bhg_13.032a [=MBh_06,035.032a]<BR>
sarvatrāvasthito dehe tathātmā nopalipyate  Bhg_13.032c [=MBh_06,035.032c]<BR>
<BR>
yathā prakāśayaty ekaḥ kṛtsnaṃ lokam imaṃ raviḥ  Bhg_13.033a [=MBh_06,035.033a]<BR>
kṣetraṃ kṣetrī tathā kṛtsnaṃ prakāśayati bhārata  Bhg_13.033c [=MBh_06,035.033c]<BR>
<BR>
kṣetrakṣetrajñayor evam antaraṃ jñānacakṣuṣā  Bhg_13.034a [=MBh_06,035.034a]<BR>
bhūtaprakṛtimokṣaṃ ca ye vidur yānti te param  Bhg_13.034c [=MBh_06,035.034c]<BR>
<BR>
śrībhagavān uvāca  Bhg_14.001 [=MBh_06,036.001]<BR>
paraṃ bhūyaḥ pravakṣyāmi jñānānāṃ jñānam uttamam  Bhg_14.001a [=MBh_06,036.001a]<BR>
yaj jñātvā munayaḥ sarve parāṃ siddhim ito gatāḥ  Bhg_14.001c [=MBh_06,036.001c]<BR>
<BR>
idaṃ jñānam upāśritya mama sādharmyam āgatāḥ  Bhg_14.002a [=MBh_06,036.002a]<BR>
sarge 'pi nopajāyante pralaye na vyathanti ca  Bhg_14.002c [=MBh_06,036.002c]<BR>
<BR>
mama yonir mahad brahma tasmin garbhaṃ dadhāmy aham  Bhg_14.003a [=MBh_06,036.003a]<BR>
saṃbhavaḥ sarvabhūtānāṃ tato bhavati bhārata  Bhg_14.003c [=MBh_06,036.003c]<BR>
<BR>
sarvayoniṣu kaunteya mūrtayaḥ saṃbhavanti yāḥ  Bhg_14.004a [=MBh_06,036.004a]<BR>
tāsāṃ brahma mahad yonir ahaṃ bījapradaḥ pitā  Bhg_14.004c [=MBh_06,036.004c]<BR>
<BR>
sattvaṃ rajas tama iti guṇāḥ prakṛtisaṃbhavāḥ  Bhg_14.005a [=MBh_06,036.005a]<BR>
nibadhnanti mahābāho dehe dehinam avyayam  Bhg_14.005c [=MBh_06,036.005c]<BR>
<BR>
tatra sattvaṃ nirmalatvāt prakāśakam anāmayam  Bhg_14.006a [=MBh_06,036.006a]<BR>
sukhasaṅgena badhnāti jñānasaṅgena cānagha  Bhg_14.006c [=MBh_06,036.006c]<BR>
<BR>
rajo rāgātmakaṃ viddhi tṛṣṇāsaṅgasamudbhavam  Bhg_14.007a [=MBh_06,036.007a]<BR>
tan nibadhnāti kaunteya karmasaṅgena dehinam  Bhg_14.007c [=MBh_06,036.007c]<BR>
<BR>
tamas tv ajñānajaṃ viddhi mohanaṃ sarvadehinām  Bhg_14.008a [=MBh_06,036.008a]<BR>
pramādālasyanidrābhis tan nibadhnāti bhārata  Bhg_14.008c [=MBh_06,036.008c]<BR>
<BR>
sattvaṃ sukhe sañjayati rajaḥ karmaṇi bhārata  Bhg_14.009a [=MBh_06,036.009a]<BR>
jñānam āvṛtya tu tamaḥ pramāde sañjayaty uta  Bhg_14.009c [=MBh_06,036.009c]<BR>
<BR>
rajas tamaś cābhibhūya sattvaṃ bhavati bhārata  Bhg_14.010a [=MBh_06,036.010a]<BR>
rajaḥ sattvaṃ tamaś caiva tamaḥ sattvaṃ rajas tathā  Bhg_14.010c [=MBh_06,036.010c]<BR>
<BR>
sarvadvāreṣu dehe 'smin prakāśa upajāyate  Bhg_14.011a [=MBh_06,036.011a]<BR>
jñānaṃ yadā tadā vidyād vivṛddhaṃ sattvam ity uta  Bhg_14.011c [=MBh_06,036.011c]<BR>
<BR>
lobhaḥ pravṛttir ārambhaḥ karmaṇām aśamaḥ spṛhā  Bhg_14.012a [=MBh_06,036.012a]<BR>
rajasy etāni jāyante vivṛddhe bharatarṣabha  Bhg_14.012c [=MBh_06,036.012c]<BR>
<BR>
aprakāśo 'pravṛttiś ca pramādo moha eva ca  Bhg_14.013a [=MBh_06,036.013a]<BR>
tamasy etāni jāyante vivṛddhe kurunandana  Bhg_14.013c [=MBh_06,036.013c]<BR>
<BR>
yadā sattve pravṛddhe tu pralayaṃ yāti dehabhṛt  Bhg_14.014a [=MBh_06,036.014a]<BR>
tadottamavidāṃ lokān amalān pratipadyate  Bhg_14.014c [=MBh_06,036.014c]<BR>
<BR>
rajasi pralayaṃ gatvā karmasaṅgiṣu jāyate  Bhg_14.015a [=MBh_06,036.015a]<BR>
tathā pralīnas tamasi mūḍhayoniṣu jāyate  Bhg_14.015c [=MBh_06,036.015c]<BR>
<BR>
karmaṇaḥ sukṛtasyāhuḥ sāttvikaṃ nirmalaṃ phalam  Bhg_14.016a [=MBh_06,036.016a]<BR>
rajasas tu phalaṃ duḥkham ajñānaṃ tamasaḥ phalam  Bhg_14.016c [=MBh_06,036.016c]<BR>
<BR>
sattvāt saṃjāyate jñānaṃ rajaso lobha eva ca  Bhg_14.017a [=MBh_06,036.017a]<BR>
pramādamohau tamaso bhavato 'jñānam eva ca  Bhg_14.017c [=MBh_06,036.017c]<BR>
<BR>
ūrdhvaṃ gacchanti sattvasthā madhye tiṣṭhanti rājasāḥ  Bhg_14.018a [=MBh_06,036.018a]<BR>
jaghanyaguṇavṛttasthā adho gacchanti tāmasāḥ  Bhg_14.018c [=MBh_06,036.018c]<BR>
<BR>
nānyaṃ guṇebhyaḥ kartāraṃ yadā draṣṭānupaśyati  Bhg_14.019a [=MBh_06,036.019a]<BR>
guṇebhyaś ca paraṃ vetti madbhāvaṃ so 'dhigacchati  Bhg_14.019c [=MBh_06,036.019c]<BR>
<BR>
guṇān etān atītya trīn dehī dehasamudbhavān  Bhg_14.020a [=MBh_06,036.020a]<BR>
janmamṛtyujarāduḥkhair vimukto 'mṛtam aśnute  Bhg_14.020c [=MBh_06,036.020c]<BR>
<BR>
arjuna uvāca  Bhg_14.021 [=MBh_06,036.021]<BR>
kair liṅgais trīn guṇān etān atīto bhavati prabho  Bhg_14.021a [=MBh_06,036.021a]<BR>
kimācāraḥ kathaṃ caitāṃs trīn guṇān ativartate  Bhg_14.021c [=MBh_06,036.021c]<BR>
<BR>
śrībhagavān uvāca  Bhg_14.022 [=MBh_06,036.022]<BR>
prakāśaṃ ca pravṛttiṃ ca moham eva ca pāṇḍava  Bhg_14.022a [=MBh_06,036.022a]<BR>
na dveṣṭi saṃpravṛttāni na nivṛttāni kāṅkṣati  Bhg_14.022c [=MBh_06,036.022c]<BR>
<BR>
udāsīnavad āsīno guṇair yo na vicālyate  Bhg_14.023a [=MBh_06,036.023a]<BR>
guṇā vartanta ity eva yo 'vatiṣṭhati neṅgate  Bhg_14.023c [=MBh_06,036.023c]<BR>
<BR>
samaduḥkhasukhaḥ svasthaḥ samaloṣṭāśmakāñcanaḥ  Bhg_14.024a [=MBh_06,036.024a]<BR>
tulyapriyāpriyo dhīras tulyanindātmasaṃstutiḥ  Bhg_14.024c [=MBh_06,036.024c]<BR>
mānāvamānayos tulyas tulyo mitrāripakṣayoḥ  Bhg_14.025a [=MBh_06,036.025a]<BR>
sarvārambhaparityāgī guṇātītaḥ sa ucyate  Bhg_14.025c [=MBh_06,036.025c]<BR>
<BR>
māṃ ca yo 'vyabhicāreṇa bhaktiyogena sevate  Bhg_14.026a [=MBh_06,036.026a]<BR>
sa guṇān samatītyaitān brahmabhūyāya kalpate  Bhg_14.026c [=MBh_06,036.026c]<BR>
<BR>
brahmaṇo hi pratiṣṭhāham amṛtasyāvyayasya ca  Bhg_14.027a [=MBh_06,036.027a]<BR>
śāśvatasya ca dharmasya sukhasyaikāntikasya ca  Bhg_14.027c [=MBh_06,036.027c]<BR>
<BR>
śrībhagavān uvāca  Bhg_15.001 [=MBh_06,037.001]<BR>
ūrdhvamūlam adhaḥśākham aśvatthaṃ prāhur avyayam  Bhg_15.001a [=MBh_06,037.001a]<BR>
chandāṃsi yasya parṇāni yas taṃ veda sa vedavit  Bhg_15.001c [=MBh_06,037.001c]<BR>
<BR>
adhaś cordhvaṃ prasṛtās tasya śākhā; guṇapravṛddhā viṣayapravālāḥ  Bhg_15.002a [=MBh_06,037.002a]<BR>
adhaś ca mūlāny anusaṃtatāni; karmānubandhīni manuṣyaloke  Bhg_15.002c [=MBh_06,037.002c]<BR>
<BR>
na rūpam asyeha tathopalabhyate; nānto na cādir na ca saṃpratiṣṭhā  Bhg_15.003a [=MBh_06,037.003a]<BR>
aśvattham enaṃ suvirūḍhamūlam; asaṅgaśastreṇa dṛḍhena chittvā  Bhg_15.003c [=MBh_06,037.003c]<BR>
<BR>
tataḥ padaṃ tatparimārgitavyaṃ; yasmin gatā na nivartanti bhūyaḥ  Bhg_15.004a [=MBh_06,037.004a]<BR>
tam eva cādyaṃ puruṣaṃ prapadye; yataḥ pravṛttiḥ prasṛtā purāṇī  Bhg_15.004c [=MBh_06,037.004c]<BR>
<BR>
nirmānamohā jitasaṅgadoṣā; adhyātmanityā vinivṛttakāmāḥ  Bhg_15.005a [=MBh_06,037.005a]<BR>
dvaṃdvair vimuktāḥ sukhaduḥkhasaṃjñair; gacchanty amūḍhāḥ padam avyayaṃ tat  Bhg_15.005c [=MBh_06,037.005c]<BR>
<BR>
na tad bhāsayate sūryo na śaśāṅko na pāvakaḥ  Bhg_15.006a [=MBh_06,037.006a]<BR>
yad gatvā na nivartante tad dhāma paramaṃ mama  Bhg_15.006c [=MBh_06,037.006c]<BR>
<BR>
mamaivāṃśo jīvaloke jīvabhūtaḥ sanātanaḥ  Bhg_15.007a [=MBh_06,037.007a]<BR>
manaḥṣaṣṭhānīndriyāṇi prakṛtisthāni karṣati  Bhg_15.007c [=MBh_06,037.007c]<BR>
<BR>
śarīraṃ yad avāpnoti yac cāpy utkrāmatīśvaraḥ  Bhg_15.008a [=MBh_06,037.008a]<BR>
gṛhītvaitāni saṃyāti vāyur gandhān ivāśayāt  Bhg_15.008c [=MBh_06,037.008c]<BR>
<BR>
śrotraṃ cakṣuḥ sparśanaṃ ca rasanaṃ ghrāṇam eva ca  Bhg_15.009a [=MBh_06,037.009a]<BR>
adhiṣṭhāya manaś cāyaṃ viṣayān upasevate  Bhg_15.009c [=MBh_06,037.009c]<BR>
<BR>
utkrāmantaṃ sthitaṃ vāpi bhuñjānaṃ vā guṇānvitam  Bhg_15.010a [=MBh_06,037.010a]<BR>
vimūḍhā nānupaśyanti paśyanti jñānacakṣuṣaḥ  Bhg_15.010c [=MBh_06,037.010c]<BR>
<BR>
yatanto yoginaś cainaṃ paśyanty ātmany avasthitam  Bhg_15.011a [=MBh_06,037.011a]<BR>
yatanto 'py akṛtātmāno nainaṃ paśyanty acetasaḥ  Bhg_15.011c [=MBh_06,037.011c]<BR>
<BR>
yad ādityagataṃ tejo jagad bhāsayate 'khilam  Bhg_15.012a [=MBh_06,037.012a]<BR>
yac candramasi yac cāgnau tat tejo viddhi māmakam  Bhg_15.012c [=MBh_06,037.012c]<BR>
<BR>
gām āviśya ca bhūtāni dhārayāmy aham ojasā  Bhg_15.013a [=MBh_06,037.013a]<BR>
puṣṇāmi cauṣadhīḥ sarvāḥ somo bhūtvā rasātmakaḥ  Bhg_15.013c [=MBh_06,037.013c]<BR>
<BR>
ahaṃ vaiśvānaro bhūtvā prāṇināṃ deham āśritaḥ  Bhg_15.014a [=MBh_06,037.014a]<BR>
prāṇāpānasamāyuktaḥ pacāmy annaṃ caturvidham  Bhg_15.014c [=MBh_06,037.014c]<BR>
<BR>
sarvasya cāhaṃ hṛdi saṃniviṣṭo; mattaḥ smṛtir jñānam apohanaṃ ca  Bhg_15.015a [=MBh_06,037.015a]<BR>
vedaiś ca sarvair aham eva vedyo; vedāntakṛd vedavid eva cāham  Bhg_15.015c [=MBh_06,037.015c]<BR>
<BR>
dvāv imau puruṣau loke kṣaraś cākṣara eva ca  Bhg_15.016a [=MBh_06,037.016a]<BR>
kṣaraḥ sarvāṇi bhūtāni kūṭastho 'kṣara ucyate  Bhg_15.016c [=MBh_06,037.016c]<BR>
<BR>
uttamaḥ puruṣas tv anyaḥ paramātmety udāhṛtaḥ  Bhg_15.017a [=MBh_06,037.017a]<BR>
yo lokatrayam āviśya bibharty avyaya īśvaraḥ  Bhg_15.017c [=MBh_06,037.017c]<BR>
<BR>
yasmāt kṣaram atīto 'ham akṣarād api cottamaḥ  Bhg_15.018a [=MBh_06,037.018a]<BR>
ato 'smi loke vede ca prathitaḥ puruṣottamaḥ  Bhg_15.018c [=MBh_06,037.018c]<BR>
<BR>
yo mām evam asaṃmūḍho jānāti puruṣottamam  Bhg_15.019a [=MBh_06,037.019a]<BR>
sa sarvavid bhajati māṃ sarvabhāvena bhārata  Bhg_15.019c [=MBh_06,037.019c]<BR>
<BR>
iti guhyatamaṃ śāstram idam uktaṃ mayānagha  Bhg_15.020a [=MBh_06,037.020a]<BR>
etad buddhvā buddhimān syāt kṛtakṛtyaś ca bhārata  Bhg_15.020c [=MBh_06,037.020c]<BR>
<BR>
śrībhagavān uvāca  Bhg_16.001 [=MBh_06,038.001]<BR>
abhayaṃ sattvasaṃśuddhir jñānayogavyavasthitiḥ  Bhg_16.001a [=MBh_06,038.001a]<BR>
dānaṃ damaś ca yajñaś ca svādhyāyas tapa ārjavam  Bhg_16.001c [=MBh_06,038.001c]<BR>
<BR>
ahiṃsā satyam akrodhas tyāgaḥ śāntir apaiśunam  Bhg_16.002a [=MBh_06,038.002a]<BR>
dayā bhūteṣv aloluptvaṃ mārdavaṃ hrīr acāpalam  Bhg_16.002c [=MBh_06,038.002c]<BR>
<BR>
tejaḥ kṣamā dhṛtiḥ śaucam adroho nātimānitā  Bhg_16.003a [=MBh_06,038.003a]<BR>
bhavanti saṃpadaṃ daivīm abhijātasya bhārata  Bhg_16.003c [=MBh_06,038.003c]<BR>
<BR>
dambho darpo 'timānaś ca krodhaḥ pāruṣyam eva ca  Bhg_16.004a [=MBh_06,038.004a]<BR>
ajñānaṃ cābhijātasya pārtha saṃpadam āsurīm  Bhg_16.004c [=MBh_06,038.004c]<BR>
<BR>
daivī saṃpad vimokṣāya nibandhāyāsurī matā  Bhg_16.005a [=MBh_06,038.005a]<BR>
mā śucaḥ saṃpadaṃ daivīm abhijāto 'si pāṇḍava  Bhg_16.005c [=MBh_06,038.005c]<BR>
<BR>
dvau bhūtasargau loke 'smin daiva āsura eva ca  Bhg_16.006a [=MBh_06,038.006a]<BR>
daivo vistaraśaḥ prokta āsuraṃ pārtha me śṛṇu  Bhg_16.006c [=MBh_06,038.006c]<BR>
<BR>
pravṛttiṃ ca nivṛttiṃ ca janā na vidur āsurāḥ  Bhg_16.007a [=MBh_06,038.007a]<BR>
na śaucaṃ nāpi cācāro na satyaṃ teṣu vidyate  Bhg_16.007c [=MBh_06,038.007c]<BR>
<BR>
asatyam apratiṣṭhaṃ te jagad āhur anīśvaram  Bhg_16.008a [=MBh_06,038.008a]<BR>
aparasparasaṃbhūtaṃ kim anyat kāmahaitukam  Bhg_16.008c [=MBh_06,038.008c]<BR>
<BR>
etāṃ dṛṣṭim avaṣṭabhya naṣṭātmāno 'lpabuddhayaḥ  Bhg_16.009a [=MBh_06,038.009a]<BR>
prabhavanty ugrakarmāṇaḥ kṣayāya jagato 'hitāḥ  Bhg_16.009c [=MBh_06,038.009c]<BR>
<BR>
kāmam āśritya duṣpūraṃ dambhamānamadānvitāḥ  Bhg_16.010a [=MBh_06,038.010a]<BR>
mohād gṛhītvāsadgrāhān pravartante 'śucivratāḥ  Bhg_16.010c [=MBh_06,038.010c]<BR>
<BR>
cintām aparimeyāṃ ca pralayāntām upāśritāḥ  Bhg_16.011a [=MBh_06,038.011a]<BR>
kāmopabhogaparamā etāvad iti niścitāḥ  Bhg_16.011c [=MBh_06,038.011c]<BR>
<BR>
āśāpāśaśatair baddhāḥ kāmakrodhaparāyaṇāḥ  Bhg_16.012a [=MBh_06,038.012a]<BR>
īhante kāmabhogārtham anyāyenārthasaṃcayān  Bhg_16.012c [=MBh_06,038.012c]<BR>
<BR>
idam adya mayā labdham idaṃ prāpsye manoratham  Bhg_16.013a [=MBh_06,038.013a]<BR>
idam astīdam api me bhaviṣyati punar dhanam  Bhg_16.013c [=MBh_06,038.013c]<BR>
<BR>
asau mayā hataḥ śatrur haniṣye cāparān api  Bhg_16.014a [=MBh_06,038.014a]<BR>
īśvaro 'ham ahaṃ bhogī siddho 'haṃ balavān sukhī  Bhg_16.014c [=MBh_06,038.014c]<BR>
<BR>
āḍhyo 'bhijanavān asmi ko 'nyo 'sti sadṛśo mayā  Bhg_16.015a [=MBh_06,038.015a]<BR>
yakṣye dāsyāmi modiṣya ity ajñānavimohitāḥ  Bhg_16.015c [=MBh_06,038.015c]<BR>
<BR>
anekacittavibhrāntā mohajālasamāvṛtāḥ  Bhg_16.016a [=MBh_06,038.016a]<BR>
prasaktāḥ kāmabhogeṣu patanti narake 'śucau  Bhg_16.016c [=MBh_06,038.016c]<BR>
<BR>
ātmasaṃbhāvitāḥ stabdhā dhanamānamadānvitāḥ  Bhg_16.017a [=MBh_06,038.017a]<BR>
yajante nāmayajñais te dambhenāvidhipūrvakam  Bhg_16.017c [=MBh_06,038.017c]<BR>
<BR>
ahaṃkāraṃ balaṃ darpaṃ kāmaṃ krodhaṃ ca saṃśritāḥ  Bhg_16.018a [=MBh_06,038.018a]<BR>
mām ātmaparadeheṣu pradviṣanto 'bhyasūyakāḥ  Bhg_16.018c [=MBh_06,038.018c]<BR>
<BR>
tān ahaṃ dviṣataḥ krūrān saṃsāreṣu narādhamān  Bhg_16.019a [=MBh_06,038.019a]<BR>
kṣipāmy ajasram aśubhān āsurīṣv eva yoniṣu  Bhg_16.019c [=MBh_06,038.019c]<BR>
<BR>
āsurīṃ yonim āpannā mūḍhā janmani janmani  Bhg_16.020a [=MBh_06,038.020a]<BR>
mām aprāpyaiva kaunteya tato yānty adhamāṃ gatim  Bhg_16.020c [=MBh_06,038.020c]<BR>
<BR>
trividhaṃ narakasyedaṃ dvāraṃ nāśanam ātmanaḥ  Bhg_16.021a [=MBh_06,038.021a]<BR>
kāmaḥ krodhas tathā lobhas tasmād etat trayaṃ tyajet  Bhg_16.021c [=MBh_06,038.021c]<BR>
<BR>
etair vimuktaḥ kaunteya tamodvārais tribhir naraḥ  Bhg_16.022a [=MBh_06,038.022a]<BR>
ācaraty ātmanaḥ śreyas tato yāti parāṃ gatim  Bhg_16.022c [=MBh_06,038.022c]<BR>
<BR>
yaḥ śāstravidhim utsṛjya vartate kāmakārataḥ  Bhg_16.023a [=MBh_06,038.023a]<BR>
na sa siddhim avāpnoti na sukhaṃ na parāṃ gatim  Bhg_16.023c [=MBh_06,038.023c]<BR>
<BR>
tasmāc chāstraṃ pramāṇaṃ te kāryākāryavyavasthitau  Bhg_16.024a [=MBh_06,038.024a]<BR>
jñātvā śāstravidhānoktaṃ karma kartum ihārhasi  Bhg_16.024c [=MBh_06,038.024c]<BR>
<BR>
arjuna uvāca  Bhg_17.001 [=MBh_06,039.001]<BR>
ye śāstravidhim utsṛjya yajante śraddhayānvitāḥ  Bhg_17.001a [=MBh_06,039.001a]<BR>
teṣāṃ niṣṭhā tu kā kṛṣṇa sattvam āho rajas tamaḥ  Bhg_17.001c [=MBh_06,039.001c]<BR>
<BR>
śrībhagavān uvāca  Bhg_17.002 [=MBh_06,039.002]<BR>
trividhā bhavati śraddhā dehināṃ sā svabhāvajā  Bhg_17.002a [=MBh_06,039.002a]<BR>
sāttvikī rājasī caiva tāmasī ceti tāṃ śṛṇu  Bhg_17.002c [=MBh_06,039.002c]<BR>
<BR>
sattvānurūpā sarvasya śraddhā bhavati bhārata  Bhg_17.003a [=MBh_06,039.003a]<BR>
śraddhāmayo 'yaṃ puruṣo yo yacchraddhaḥ sa eva saḥ  Bhg_17.003c [=MBh_06,039.003c]<BR>
<BR>
yajante sāttvikā devān yakṣarakṣāṃsi rājasāḥ  Bhg_17.004a [=MBh_06,039.004a]<BR>
pretān bhūtagaṇāṃś cānye yajante tāmasā janāḥ  Bhg_17.004c [=MBh_06,039.004c]<BR>
<BR>
aśāstravihitaṃ ghoraṃ tapyante ye tapo janāḥ  Bhg_17.005a [=MBh_06,039.005a]<BR>
dambhāhaṃkārasaṃyuktāḥ kāmarāgabalānvitāḥ  Bhg_17.005c [=MBh_06,039.005c]<BR>
<BR>
karśayantaḥ śarīrasthaṃ bhūtagrāmam acetasaḥ  Bhg_17.006a [=MBh_06,039.006a]<BR>
māṃ caivāntaḥśarīrasthaṃ tān viddhy āsuraniścayān  Bhg_17.006c [=MBh_06,039.006c]<BR>
āhāras tv api sarvasya trividho bhavati priyaḥ  Bhg_17.007a [=MBh_06,039.007a]<BR>
yajñas tapas tathā dānaṃ teṣāṃ bhedam imaṃ śṛṇu  Bhg_17.007c [=MBh_06,039.007c]<BR>
<BR>
āyuḥsattvabalārogyasukhaprītivivardhanāḥ  Bhg_17.008a [=MBh_06,039.008a]<BR>
rasyāḥ snigdhāḥ sthirā hṛdyā āhārāḥ sāttvikapriyāḥ  Bhg_17.008c [=MBh_06,039.008c]<BR>
<BR>
kaṭvamlalavaṇātyuṣṇatīkṣṇarūkṣavidāhinaḥ  Bhg_17.009a [=MBh_06,039.009a]<BR>
āhārā rājasasyeṣṭā duḥkhaśokāmayapradāḥ  Bhg_17.009c [=MBh_06,039.009c]<BR>
<BR>
yātayāmaṃ gatarasaṃ pūti paryuṣitaṃ ca yat  Bhg_17.010a [=MBh_06,039.010a]<BR>
ucchiṣṭam api cāmedhyaṃ bhojanaṃ tāmasapriyam  Bhg_17.010c [=MBh_06,039.010c]<BR>
<BR>
aphalākāṅkṣibhir yajño vidhidṛṣṭo ya ijyate  Bhg_17.011a [=MBh_06,039.011a]<BR>
yaṣṭavyam eveti manaḥ samādhāya sa sāttvikaḥ  Bhg_17.011c [=MBh_06,039.011c]<BR>
<BR>
abhisaṃdhāya tu phalaṃ dambhārtham api caiva yat  Bhg_17.012a [=MBh_06,039.012a]<BR>
ijyate bharataśreṣṭha taṃ yajñaṃ viddhi rājasam  Bhg_17.012c [=MBh_06,039.012c]<BR>
<BR>
vidhihīnam asṛṣṭānnaṃ mantrahīnam adakṣiṇam  Bhg_17.013a [=MBh_06,039.013a]<BR>
śraddhāvirahitaṃ yajñaṃ tāmasaṃ paricakṣate  Bhg_17.013c [=MBh_06,039.013c]<BR>
<BR>
devadvijaguruprājñapūjanaṃ śaucam ārjavam  Bhg_17.014a [=MBh_06,039.014a]<BR>
brahmacaryam ahiṃsā ca śārīraṃ tapa ucyate  Bhg_17.014c [=MBh_06,039.014c]<BR>
<BR>
anudvegakaraṃ vākyaṃ satyaṃ priyahitaṃ ca yat  Bhg_17.015a [=MBh_06,039.015a]<BR>
svādhyāyābhyasanaṃ caiva vāṅmayaṃ tapa ucyate  Bhg_17.015c [=MBh_06,039.015c]<BR>
<BR>
manaḥprasādaḥ saumyatvaṃ maunam ātmavinigrahaḥ  Bhg_17.016a [=MBh_06,039.016a]<BR>
bhāvasaṃśuddhir ity etat tapo mānasam ucyate  Bhg_17.016c [=MBh_06,039.016c]<BR>
<BR>
śraddhayā parayā taptaṃ tapas tat trividhaṃ naraiḥ  Bhg_17.017a [=MBh_06,039.017a]<BR>
aphalākāṅkṣibhir yuktaiḥ sāttvikaṃ paricakṣate  Bhg_17.017c [=MBh_06,039.017c]<BR>
<BR>
satkāramānapūjārthaṃ tapo dambhena caiva yat  Bhg_17.018a [=MBh_06,039.018a]<BR>
kriyate tad iha proktaṃ rājasaṃ calam adhruvam  Bhg_17.018c [=MBh_06,039.018c]<BR>
<BR>
mūḍhagrāheṇātmano yat pīḍayā kriyate tapaḥ  Bhg_17.019a [=MBh_06,039.019a]<BR>
parasyotsādanārthaṃ vā tat tāmasam udāhṛtam  Bhg_17.019c [=MBh_06,039.019c]<BR>
<BR>
dātavyam iti yad dānaṃ dīyate 'nupakāriṇe  Bhg_17.020a [=MBh_06,039.020a]<BR>
deśe kāle ca pātre ca tad dānaṃ sāttvikaṃ smṛtam  Bhg_17.020c [=MBh_06,039.020c]<BR>
<BR>
yat tu pratyupakārārthaṃ phalam uddiśya vā punaḥ  Bhg_17.021a [=MBh_06,039.021a]<BR>
dīyate ca parikliṣṭaṃ tad dānaṃ rājasaṃ smṛtam  Bhg_17.021c [=MBh_06,039.021c]<BR>
<BR>
adeśakāle yad dānam apātrebhyaś ca dīyate  Bhg_17.022a [=MBh_06,039.022a]<BR>
asatkṛtam avajñātaṃ tat tāmasam udāhṛtam  Bhg_17.022c [=MBh_06,039.022c]<BR>
<BR>
oṃ tat sad iti nirdeśo brahmaṇas trividhaḥ smṛtaḥ  Bhg_17.023a [=MBh_06,039.023a]<BR>
brāhmaṇās tena vedāś ca yajñāś ca vihitāḥ purā  Bhg_17.023c [=MBh_06,039.023c]<BR>
<BR>
tasmād om ity udāhṛtya yajñadānatapaḥkriyāḥ  Bhg_17.024a [=MBh_06,039.024a]<BR>
pravartante vidhānoktāḥ satataṃ brahmavādinām  Bhg_17.024c [=MBh_06,039.024c]<BR>
<BR>
tad ity anabhisaṃdhāya phalaṃ yajñatapaḥkriyāḥ  Bhg_17.025a [=MBh_06,039.025a]<BR>
dānakriyāś ca vividhāḥ kriyante mokṣakāṅkṣibhiḥ  Bhg_17.025c [=MBh_06,039.025c]<BR>
<BR>
sadbhāve sādhubhāve ca sad ity etat prayujyate  Bhg_17.026a [=MBh_06,039.026a]<BR>
praśaste karmaṇi tathā sacchabdaḥ pārtha yujyate  Bhg_17.026c [=MBh_06,039.026c]<BR>
<BR>
yajñe tapasi dāne ca sthitiḥ sad iti cocyate  Bhg_17.027a [=MBh_06,039.027a]<BR>
karma caiva tadarthīyaṃ sad ity evābhidhīyate  Bhg_17.027c [=MBh_06,039.027c]<BR>
<BR>
aśraddhayā hutaṃ dattaṃ tapas taptaṃ kṛtaṃ ca yat  Bhg_17.028a [=MBh_06,039.028a]<BR>
asad ity ucyate pārtha na ca tat pretya no iha  Bhg_17.028c [=MBh_06,039.028c]<BR>
<BR>
arjuna uvāca  Bhg_18.001 [=MBh_06,040.001]<BR>
saṃnyāsasya mahābāho tattvam icchāmi veditum  Bhg_18.001a [=MBh_06,040.001a]<BR>
tyāgasya ca hṛṣīkeśa pṛthak keśiniṣūdana  Bhg_18.001c [=MBh_06,040.001c]<BR>
<BR>
śrībhagavān uvāca  Bhg_18.002 [=MBh_06,040.002]<BR>
kāmyānāṃ karmaṇāṃ nyāsaṃ saṃnyāsaṃ kavayo viduḥ  Bhg_18.002a [=MBh_06,040.002a]<BR>
sarvakarmaphalatyāgaṃ prāhus tyāgaṃ vicakṣaṇāḥ  Bhg_18.002c [=MBh_06,040.002c]<BR>
<BR>
tyājyaṃ doṣavad ity eke karma prāhur manīṣiṇaḥ  Bhg_18.003a [=MBh_06,040.003a]<BR>
yajñadānatapaḥkarma na tyājyam iti cāpare  Bhg_18.003c [=MBh_06,040.003c]<BR>
<BR>
niścayaṃ śṛṇu me tatra tyāge bharatasattama  Bhg_18.004a [=MBh_06,040.004a]<BR>
tyāgo hi puruṣavyāghra trividhaḥ saṃprakīrtitaḥ  Bhg_18.004c [=MBh_06,040.004c]<BR>
yajñadānatapaḥkarma na tyājyaṃ kāryam eva tat  Bhg_18.005a [=MBh_06,040.005a]<BR>
yajño dānaṃ tapaś caiva pāvanāni manīṣiṇām  Bhg_18.005c [=MBh_06,040.005c]<BR>
<BR>
etāny api tu karmāṇi saṅgaṃ tyaktvā phalāni ca  Bhg_18.006a [=MBh_06,040.006a]<BR>
kartavyānīti me pārtha niścitaṃ matam uttamam  Bhg_18.006c [=MBh_06,040.006c]<BR>
<BR>
niyatasya tu saṃnyāsaḥ karmaṇo nopapadyate  Bhg_18.007a [=MBh_06,040.007a]<BR>
mohāt tasya parityāgas tāmasaḥ parikīrtitaḥ  Bhg_18.007c [=MBh_06,040.007c]<BR>
<BR>
duḥkham ity eva yat karma kāyakleśabhayāt tyajet  Bhg_18.008a [=MBh_06,040.008a]<BR>
sa kṛtvā rājasaṃ tyāgaṃ naiva tyāgaphalaṃ labhet  Bhg_18.008c [=MBh_06,040.008c]<BR>
<BR>
kāryam ity eva yat karma niyataṃ kriyate 'rjuna  Bhg_18.009a [=MBh_06,040.009a]<BR>
saṅgaṃ tyaktvā phalaṃ caiva sa tyāgaḥ sāttviko mataḥ  Bhg_18.009c [=MBh_06,040.009c]<BR>
<BR>
na dveṣṭy akuśalaṃ karma kuśale nānuṣajjate  Bhg_18.010a [=MBh_06,040.010a]<BR>
tyāgī sattvasamāviṣṭo medhāvī chinnasaṃśayaḥ  Bhg_18.010c [=MBh_06,040.010c]<BR>
<BR>
na hi dehabhṛtā śakyaṃ tyaktuṃ karmāṇy aśeṣataḥ  Bhg_18.011a [=MBh_06,040.011a]<BR>
yas tu karmaphalatyāgī sa tyāgīty abhidhīyate  Bhg_18.011c [=MBh_06,040.011c]<BR>
<BR>
aniṣṭam iṣṭaṃ miśraṃ ca trividhaṃ karmaṇaḥ phalam  Bhg_18.012a [=MBh_06,040.012a]<BR>
bhavaty atyāgināṃ pretya na tu saṃnyāsināṃ kva cit  Bhg_18.012c [=MBh_06,040.012c]<BR>
<BR>
pañcaitāni mahābāho kāraṇāni nibodha me  Bhg_18.013a [=MBh_06,040.013a]<BR>
sāṃkhye kṛtānte proktāni siddhaye sarvakarmaṇām  Bhg_18.013c [=MBh_06,040.013c]<BR>
<BR>
adhiṣṭhānaṃ tathā kartā karaṇaṃ ca pṛthagvidham  Bhg_18.014a [=MBh_06,040.014a]<BR>
vividhāś ca pṛthakceṣṭā daivaṃ caivātra pañcamam  Bhg_18.014c [=MBh_06,040.014c]<BR>
<BR>
śarīravāṅmanobhir yat karma prārabhate naraḥ  Bhg_18.015a [=MBh_06,040.015a]<BR>
nyāyyaṃ vā viparītaṃ vā pañcaite tasya hetavaḥ  Bhg_18.015c [=MBh_06,040.015c]<BR>
<BR>
tatraivaṃ sati kartāram ātmānaṃ kevalaṃ tu yaḥ  Bhg_18.016a [=MBh_06,040.016a]<BR>
paśyaty akṛtabuddhitvān na sa paśyati durmatiḥ  Bhg_18.016c [=MBh_06,040.016c]<BR>
<BR>
yasya nāhaṃkṛto bhāvo buddhir yasya na lipyate  Bhg_18.017a [=MBh_06,040.017a]<BR>
hatvāpi sa imāṃl lokān na hanti na nibadhyate  Bhg_18.017c [=MBh_06,040.017c]<BR>
<BR>
jñānaṃ jñeyaṃ parijñātā trividhā karmacodanā  Bhg_18.018a [=MBh_06,040.018a]<BR>
karaṇaṃ karma karteti trividhaḥ karmasaṃgrahaḥ  Bhg_18.018c [=MBh_06,040.018c]<BR>
<BR>
jñānaṃ karma ca kartā ca tridhaiva guṇabhedataḥ  Bhg_18.019a [=MBh_06,040.019a]<BR>
procyate guṇasaṃkhyāne yathāvac chṛṇu tāny api  Bhg_18.019c [=MBh_06,040.019c]<BR>
<BR>
sarvabhūteṣu yenaikaṃ bhāvam avyayam īkṣate  Bhg_18.020a [=MBh_06,040.020a]<BR>
avibhaktaṃ vibhakteṣu taj jñānaṃ viddhi sāttvikam  Bhg_18.020c [=MBh_06,040.020c]<BR>
<BR>
pṛthaktvena tu yaj jñānaṃ nānābhāvān pṛthagvidhān  Bhg_18.021a [=MBh_06,040.021a]<BR>
vetti sarveṣu bhūteṣu taj jñānaṃ viddhi rājasam  Bhg_18.021c [=MBh_06,040.021c]<BR>
<BR>
yat tu kṛtsnavad ekasmin kārye saktam ahaitukam  Bhg_18.022a [=MBh_06,040.022a]<BR>
atattvārthavad alpaṃ ca tat tāmasam udāhṛtam  Bhg_18.022c [=MBh_06,040.022c]<BR>
<BR>
niyataṃ saṅgarahitam arāgadveṣataḥ kṛtam  Bhg_18.023a [=MBh_06,040.023a]<BR>
aphalaprepsunā karma yat tat sāttvikam ucyate  Bhg_18.023c [=MBh_06,040.023c]<BR>
<BR>
yat tu kāmepsunā karma sāhaṃkāreṇa vā punaḥ  Bhg_18.024a [=MBh_06,040.024a]<BR>
kriyate bahulāyāsaṃ tad rājasam udāhṛtam  Bhg_18.024c [=MBh_06,040.024c]<BR>
<BR>
anubandhaṃ kṣayaṃ hiṃsām anapekṣya ca pauruṣam  Bhg_18.025a [=MBh_06,040.025a]<BR>
mohād ārabhyate karma yat tat tāmasam ucyate  Bhg_18.025c [=MBh_06,040.025c]<BR>
<BR>
muktasaṅgo 'nahaṃvādī dhṛtyutsāhasamanvitaḥ  Bhg_18.026a [=MBh_06,040.026a]<BR>
siddhyasiddhyor nirvikāraḥ kartā sāttvika ucyate  Bhg_18.026c [=MBh_06,040.026c]<BR>
<BR>
rāgī karmaphalaprepsur lubdho hiṃsātmako 'śuciḥ  Bhg_18.027a [=MBh_06,040.027a]<BR>
harṣaśokānvitaḥ kartā rājasaḥ parikīrtitaḥ  Bhg_18.027c [=MBh_06,040.027c]<BR>
<BR>
ayuktaḥ prākṛtaḥ stabdhaḥ śaṭho naikṛtiko 'lasaḥ  Bhg_18.028a [=MBh_06,040.028a]<BR>
viṣādī dīrghasūtrī ca kartā tāmasa ucyate  Bhg_18.028c [=MBh_06,040.028c]<BR>
<BR>
buddher bhedaṃ dhṛteś caiva guṇatas trividhaṃ śṛṇu  Bhg_18.029a [=MBh_06,040.029a]<BR>
procyamānam aśeṣeṇa pṛthaktvena dhanaṃjaya  Bhg_18.029c [=MBh_06,040.029c]<BR>
<BR>
pravṛttiṃ ca nivṛttiṃ ca kāryākārye bhayābhaye  Bhg_18.030a [=MBh_06,040.030a]<BR>
bandhaṃ mokṣaṃ ca yā vetti buddhiḥ sā pārtha sāttvikī  Bhg_18.030c [=MBh_06,040.030c]<BR>
<BR>
yayā dharmam adharmaṃ ca kāryaṃ cākāryam eva ca  Bhg_18.031a [=MBh_06,040.031a]<BR>
ayathāvat prajānāti buddhiḥ sā pārtha rājasī  Bhg_18.031c [=MBh_06,040.031c]<BR>
<BR>
adharmaṃ dharmam iti yā manyate tamasāvṛtā  Bhg_18.032a [=MBh_06,040.032a]<BR>
sarvārthān viparītāṃś ca buddhiḥ sā pārtha tāmasī  Bhg_18.032c [=MBh_06,040.032c]<BR>
<BR>
dhṛtyā yayā dhārayate manaḥprāṇendriyakriyāḥ  Bhg_18.033a [=MBh_06,040.033a]<BR>
yogenāvyabhicāriṇyā dhṛtiḥ sā pārtha sāttvikī  Bhg_18.033c [=MBh_06,040.033c]<BR>
<BR>
yayā tu dharmakāmārthān dhṛtyā dhārayate 'rjuna  Bhg_18.034a [=MBh_06,040.034a]<BR>
prasaṅgena phalākāṅkṣī dhṛtiḥ sā pārtha rājasī  Bhg_18.034c [=MBh_06,040.034c]<BR>
<BR>
yayā svapnaṃ bhayaṃ śokaṃ viṣādaṃ madam eva ca  Bhg_18.035a [=MBh_06,040.035a]<BR>
na vimuñcati durmedhā dhṛtiḥ sā pārtha tāmasī  Bhg_18.035c [=MBh_06,040.035c]<BR>
<BR>
sukhaṃ tv idānīṃ trividhaṃ śṛṇu me bharatarṣabha  Bhg_18.036a [=MBh_06,040.036a]<BR>
abhyāsād ramate yatra duḥkhāntaṃ ca nigacchati  Bhg_18.036c [=MBh_06,040.036c]<BR>
<BR>
yat tadagre viṣam iva pariṇāme 'mṛtopamam  Bhg_18.037a [=MBh_06,040.037a]<BR>
tat sukhaṃ sāttvikaṃ proktam ātmabuddhiprasādajam  Bhg_18.037c [=MBh_06,040.037c]<BR>
<BR>
viṣayendriyasaṃyogād yat tadagre 'mṛtopamam  Bhg_18.038a [=MBh_06,040.038a]<BR>
pariṇāme viṣam iva tat sukhaṃ rājasaṃ smṛtam  Bhg_18.038c [=MBh_06,040.038c]<BR>
<BR>
yad agre cānubandhe ca sukhaṃ mohanam ātmanaḥ  Bhg_18.039a [=MBh_06,040.039a]<BR>
nidrālasyapramādotthaṃ tat tāmasam udāhṛtam  Bhg_18.039c [=MBh_06,040.039c]<BR>
<BR>
na tad asti pṛthivyāṃ vā divi deveṣu vā punaḥ  Bhg_18.040a [=MBh_06,040.040a]<BR>
sattvaṃ prakṛtijair muktaṃ yad ebhiḥ syāt tribhir guṇaiḥ  Bhg_18.040c [=MBh_06,040.040c]<BR>
<BR>
brāhmaṇakṣatriyaviśāṃ śūdrāṇāṃ ca paraṃtapa  Bhg_18.041a [=MBh_06,040.041a]<BR>
karmāṇi pravibhaktāni svabhāvaprabhavair guṇaiḥ  Bhg_18.041c [=MBh_06,040.041c]<BR>
<BR>
śamo damas tapaḥ śaucaṃ kṣāntir ārjavam eva ca  Bhg_18.042a [=MBh_06,040.042a]<BR>
jñānaṃ vijñānam āstikyaṃ brahmakarma svabhāvajam  Bhg_18.042c [=MBh_06,040.042c]<BR>
<BR>
śauryaṃ tejo dhṛtir dākṣyaṃ yuddhe cāpy apalāyanam  Bhg_18.043a [=MBh_06,040.043a]<BR>
dānam īśvarabhāvaś ca kṣatrakarma svabhāvajam  Bhg_18.043c [=MBh_06,040.043c]<BR>
<BR>
kṛṣigorakṣyavāṇijyaṃ vaiśyakarma svabhāvajam  Bhg_18.044a [=MBh_06,040.044a]<BR>
paricaryātmakaṃ karma śūdrasyāpi svabhāvajam  Bhg_18.044c [=MBh_06,040.044c]<BR>
<BR>
sve sve karmaṇy abhirataḥ saṃsiddhiṃ labhate naraḥ  Bhg_18.045a [=MBh_06,040.045a]<BR>
svakarmanirataḥ siddhiṃ yathā vindati tac chṛṇu  Bhg_18.045c [=MBh_06,040.045c]<BR>
<BR>
yataḥ pravṛttir bhūtānāṃ yena sarvam idaṃ tatam  Bhg_18.046a [=MBh_06,040.046a]<BR>
svakarmaṇā tam abhyarcya siddhiṃ vindati mānavaḥ  Bhg_18.046c [=MBh_06,040.046c]<BR>
<BR>
śreyān svadharmo viguṇaḥ paradharmāt svanuṣṭhitāt  Bhg_18.047a [=MBh_06,040.047a]<BR>
svabhāvaniyataṃ karma kurvan nāpnoti kilbiṣam  Bhg_18.047c [=MBh_06,040.047c]<BR>
<BR>
sahajaṃ karma kaunteya sadoṣam api na tyajet  Bhg_18.048a [=MBh_06,040.048a]<BR>
sarvārambhā hi doṣeṇa dhūmenāgnir ivāvṛtāḥ  Bhg_18.048c [=MBh_06,040.048c]<BR>
<BR>
asaktabuddhiḥ sarvatra jitātmā vigataspṛhaḥ  Bhg_18.049a [=MBh_06,040.049a]<BR>
naiṣkarmyasiddhiṃ paramāṃ saṃnyāsenādhigacchati  Bhg_18.049c [=MBh_06,040.049c]<BR>
<BR>
siddhiṃ prāpto yathā brahma tathāpnoti nibodha me  Bhg_18.050a [=MBh_06,040.050a]<BR>
samāsenaiva kaunteya niṣṭhā jñānasya yā parā  Bhg_18.050c [=MBh_06,040.050c]<BR>
<BR>
buddhyā viśuddhayā yukto dhṛtyātmānaṃ niyamya ca  Bhg_18.051a [=MBh_06,040.051a]<BR>
śabdādīn viṣayāṃs tyaktvā rāgadveṣau vyudasya ca  Bhg_18.051c [=MBh_06,040.051c]<BR>
<BR>
viviktasevī laghvāśī yatavākkāyamānasaḥ  Bhg_18.052a [=MBh_06,040.052a]<BR>
dhyānayogaparo nityaṃ vairāgyaṃ samupāśritaḥ  Bhg_18.052c [=MBh_06,040.052c]<BR>
<BR>
ahaṃkāraṃ balaṃ darpaṃ kāmaṃ krodhaṃ parigraham  Bhg_18.053a [=MBh_06,040.053a]<BR>
vimucya nirmamaḥ śānto brahmabhūyāya kalpate  Bhg_18.053c [=MBh_06,040.053c]<BR>
<BR>
brahmabhūtaḥ prasannātmā na śocati na kāṅkṣati  Bhg_18.054a [=MBh_06,040.054a]<BR>
samaḥ sarveṣu bhūteṣu madbhaktiṃ labhate parām  Bhg_18.054c [=MBh_06,040.054c]<BR>
<BR>
bhaktyā mām abhijānāti yāvān yaś cāsmi tattvataḥ  Bhg_18.055a [=MBh_06,040.055a]<BR>
tato māṃ tattvato jñātvā viśate tadanantaram  Bhg_18.055c [=MBh_06,040.055c]<BR>
<BR>
sarvakarmāṇy api sadā kurvāṇo madvyapāśrayaḥ  Bhg_18.056a [=MBh_06,040.056a]<BR>
matprasādād avāpnoti śāśvataṃ padam avyayam  Bhg_18.056c [=MBh_06,040.056c]<BR>
<BR>
cetasā sarvakarmāṇi mayi saṃnyasya matparaḥ  Bhg_18.057a [=MBh_06,040.057a]<BR>
buddhiyogam upāśritya maccittaḥ satataṃ bhava  Bhg_18.057c [=MBh_06,040.057c]<BR>
<BR>
maccittaḥ sarvadurgāṇi matprasādāt tariṣyasi  Bhg_18.058a [=MBh_06,040.058a]<BR>
atha cet tvam ahaṃkārān na śroṣyasi vinaṅkṣyasi  Bhg_18.058c [=MBh_06,040.058c]<BR>
<BR>
yad ahaṃkāram āśritya na yotsya iti manyase  Bhg_18.059a [=MBh_06,040.059a]<BR>
mithyaiṣa vyavasāyas te prakṛtis tvāṃ niyokṣyati  Bhg_18.059c [=MBh_06,040.059c]<BR>
<BR>
svabhāvajena kaunteya nibaddhaḥ svena karmaṇā  Bhg_18.060a [=MBh_06,040.060a]<BR>
kartuṃ necchasi yan mohāt kariṣyasy avaśo 'pi tat  Bhg_18.060c [=MBh_06,040.060c]<BR>
<BR>
īśvaraḥ sarvabhūtānāṃ hṛddeśe 'rjuna tiṣṭhati  Bhg_18.061a [=MBh_06,040.061a]<BR>
bhrāmayan sarvabhūtāni yantrārūḍhāni māyayā  Bhg_18.061c [=MBh_06,040.061c]<BR>
<BR>
tam eva śaraṇaṃ gaccha sarvabhāvena bhārata  Bhg_18.062a [=MBh_06,040.062a]<BR>
tatprasādāt parāṃ śāntiṃ sthānaṃ prāpsyasi śāśvatam  Bhg_18.062c [=MBh_06,040.062c]<BR>
<BR>
iti te jñānam ākhyātaṃ guhyād guhyataraṃ mayā  Bhg_18.063a [=MBh_06,040.063a]<BR>
vimṛśyaitad aśeṣeṇa yathecchasi tathā kuru  Bhg_18.063c [=MBh_06,040.063c]<BR>
<BR>
sarvaguhyatamaṃ bhūyaḥ śṛṇu me paramaṃ vacaḥ  Bhg_18.064a [=MBh_06,040.064a]<BR>
iṣṭo 'si me dṛḍham iti tato vakṣyāmi te hitam  Bhg_18.064c [=MBh_06,040.064c]<BR>
<BR>
manmanā bhava madbhakto madyājī māṃ namaskuru  Bhg_18.065a [=MBh_06,040.065a]<BR>
mām evaiṣyasi satyaṃ te pratijāne priyo 'si me  Bhg_18.065c [=MBh_06,040.065c]<BR>
<BR>
sarvadharmān parityajya mām ekaṃ śaraṇaṃ vraja  Bhg_18.066a [=MBh_06,040.066a]<BR>
ahaṃ tvā sarvapāpebhyo mokṣayiṣyāmi mā śucaḥ  Bhg_18.066c [=MBh_06,040.066c]<BR>
<BR>
idaṃ te nātapaskāya nābhaktāya kadā cana  Bhg_18.067a [=MBh_06,040.067a]<BR>
na cāśuśrūṣave vācyaṃ na ca māṃ yo 'bhyasūyati  Bhg_18.067c [=MBh_06,040.067c]<BR>
<BR>
ya idaṃ paramaṃ guhyaṃ madbhakteṣv abhidhāsyati  Bhg_18.068a [=MBh_06,040.068a]<BR>
bhaktiṃ mayi parāṃ kṛtvā mām evaiṣyaty asaṃśayaḥ  Bhg_18.068c [=MBh_06,040.068c]<BR>
<BR>
na ca tasmān manuṣyeṣu kaś cin me priyakṛttamaḥ  Bhg_18.069a [=MBh_06,040.069a]<BR>
bhavitā na ca me tasmād anyaḥ priyataro bhuvi  Bhg_18.069c [=MBh_06,040.069c]<BR>
<BR>
adhyeṣyate ca ya imaṃ dharmyaṃ saṃvādam āvayoḥ  Bhg_18.070a [=MBh_06,040.070a]<BR>
jñānayajñena tenāham iṣṭaḥ syām iti me matiḥ  Bhg_18.070c [=MBh_06,040.070c]<BR>
<BR>
śraddhāvān anasūyaś ca śṛṇuyād api yo naraḥ  Bhg_18.071a [=MBh_06,040.071a]<BR>
so 'pi muktaḥ śubhāṃl lokān prāpnuyāt puṇyakarmaṇām  Bhg_18.071c [=MBh_06,040.071c]<BR>
<BR>
kaccid etac chrutaṃ pārtha tvayaikāgreṇa cetasā  Bhg_18.072a [=MBh_06,040.072a]<BR>
kaccid ajñānasaṃmohaḥ pranaṣṭas te dhanaṃjaya  Bhg_18.072c [=MBh_06,040.072c]<BR>
<BR>
arjuna uvāca  Bhg_18.073 [=MBh_06,040.073]<BR>
naṣṭo mohaḥ smṛtir labdhā tvatprasādān mayācyuta  Bhg_18.073a [=MBh_06,040.073a]<BR>
sthito 'smi gatasaṃdehaḥ kariṣye vacanaṃ tava  Bhg_18.073c [=MBh_06,040.073c]<BR>
<BR>
saṃjaya uvāca  Bhg_18.074 [=MBh_06,040.074]<BR>
ity ahaṃ vāsudevasya pārthasya ca mahātmanaḥ  Bhg_18.074a [=MBh_06,040.074a]<BR>
saṃvādam imam aśrauṣam adbhutaṃ romaharṣaṇam  Bhg_18.074c [=MBh_06,040.074c]<BR>
<BR>
vyāsaprasādāc chrutavān etad guhyam ahaṃ param  Bhg_18.075a [=MBh_06,040.075a]<BR>
yogaṃ yogeśvarāt kṛṣṇāt sākṣāt kathayataḥ svayam  Bhg_18.075c [=MBh_06,040.075c]<BR>
<BR>
rājan saṃsmṛtya saṃsmṛtya saṃvādam imam adbhutam  Bhg_18.076a [=MBh_06,040.076a]<BR>
keśavārjunayoḥ puṇyaṃ hṛṣyāmi ca muhur muhuḥ  Bhg_18.076c [=MBh_06,040.076c]<BR>
<BR>
tac ca saṃsmṛtya saṃsmṛtya rūpam atyadbhutaṃ hareḥ  Bhg_18.077a [=MBh_06,040.077a]<BR>
vismayo me mahān rājan hṛṣyāmi ca punaḥ punaḥ  Bhg_18.077c [=MBh_06,040.077c]<BR>
<BR>
yatra yogeśvaraḥ kṛṣṇo yatra pārtho dhanurdharaḥ  Bhg_18.078a [=MBh_06,040.078a]<BR>
tatra śrīr vijayo bhūtir dhruvā nītir matir mama  Bhg_18.078c [=MBh_06,040.078c]<BR>
<BR>
<BR>
<BR>
</body></html>
